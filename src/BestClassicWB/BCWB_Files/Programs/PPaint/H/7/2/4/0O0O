@DATABASE 0O0O
@(C) "Copyright © 1995, 1996 Cloanto Italia srl"
@FONT topaz.font 8
@WIDTH 74

@NODE Main "Cloanto - Personal Paint 7 - ColorType"
@TOC PPaintCD:H/7/2/4/OO00/Main

@{B}Cloanto ColorType@{UB}

Secondo le opinioni di utenti e professionisti di tutto il mondo,
ColorType è il miglior programma per l'elaborazione di font bitmap per
Amiga. ColorType è lo strumento ideale per creare e manipolare font fino a
256 colori (nessuna limitazione di dimensioni, compatibile RTG).
L'interfaccia Rexx di cui è dotato permette l'interazione con altri
programmi: è estremamente semplice creare applicazioni esterne
direttamente accessibili dalla barra degli strumenti. Tra le più
interessanti: funzioni speciali di anti-alias (basate sull'uso di font
vettoriali), gestione di font con scrittura da destra a sinistra,
applicazioni di tramature ed elaborazioni grafiche (in combinazione con
Personal Paint). Tutto questo fa di ColorType uno strumento prezioso per
titolazioni e applicazioni video.


@{B}1.         Primi passi@{UB}

ColorType può essere attivato con un doppio click sulla sua icona
Workbench. La configurazione minima richiesta consiste in un Amiga con 1
Mbyte di RAM libera (idealmente in una configurazione con 1 o 2 Mbyte di
RAM chip). Il sistema operativo di Amiga è in grado di gestire font a
colori a partire dalla versione 2.

È davvero semplice scoprire le funzioni di ColorType sperimentando con i
vari menu e gadget. È comunque consigliabile fare una copia di sicurezza
di dati e programmi, prima di sperimentare funzioni di scrittura.

ColorType è il risultato della tecnologia di Personal Paint applicata ai
font. Per questo, molti utenti di Personal Paint si troveranno a proprio
agio nell'usare la barra degli strumenti e le funzioni principali di
ColorType. Per ulteriori informazioni si rimanda alla documentazione di
@{" Personal Paint " LINK PPaintCD:H/7/2/4/OO00/Main}. Il pacchetto Personal Fonts Maker (non disponibile in
italiano dalla Cloanto, in quanto distribuito separatamente in Italia da
CTO spa), con funzioni specifiche per i font in bianco e nero (come il
trasferimento dei font alla stampante), contiene informazioni dettagliate
sui font e sul loro uso.

È possibile leggere e scrivere font Amiga con le funzioni "Leggere font
Amiga" e "Scrivere font Amiga" del menu "Progetto". Il formato del font
(dimensioni, numero di colori) può essere impostato nel quadro "Formato
font", attivabile dal menu "Parametri". La tavolozza colori può essere
modificata con il quadro "Definizione colori" (tasto <p>, o menu
"Colore/Tavolozza/Definire").

Quando il sistema dispone di meno di 100 Kbyte di memoria chip contigua,
ColorType rimuove automaticamente i font inutilizzati dalla memoria
(altrimenti il sistema operativo accumulerebbe dati per ogni font
aperto).

Il comando "Mostrare font" del menu "Progetto" attiva uno schermo con
tutti i caratteri del font (esclusi i caratteri disattivati). Lo schermo,
se necessario, può essere traslato verticalmente (per scorrerne il
contenuto, spostare il mouse in alto o in basso nello schermo) e può
essere chiuso premendo qualsiasi tasto (o pulsante del mouse).

Molti gadget della barra strumenti attivano funzioni diverse se
selezionati con il pulsante sinistro o quello destro (quest'ultimo spesso
attiva un quadro parametri). Gli strumenti di disegno possono essere
selezionati nella metà superiore o in quella inferiore per attivare
effetti diversi (ad es. rettangoli pieni o vuoti).

Alcuni gadget attivano specifiche funzioni per l'elaborazione dei font e
non hanno equivalenti nei programmi di disegno. I cinque gadget in alto
sono:

- Font
- Carattere
- Ampiezza
- Spaziatura
- Crenatura

Ognuno di essi può essere selezionato con il pulsante sinistro per
incrementare il valore associato e con il pulsante destro per ridurlo.

Con il gadget "Font" è possibile selezionare un ambiente font. ColorType
dispone di due ambienti di lavoro indipendenti: si può così lavorare
contemporaneamente su due font, oppure su un font e su un'immagine (ad es.
per ritagliare caratteri da un'immagine digitalizzata).

Il gadget "Carattere" permette di spostarsi avanti e indietro tra i
caratteri del font. I caratteri possono anche essere selezionati con la
tavola di selezione veloce (click sul simbolo "??"). I font Amiga possono
contenere fino a 257 caratteri (da 0 a 256). Il carattere con il codice
256 è il "carattere indefinito" e ha una funzione speciale nei font in
formato Amiga.

La dimensione orizzontale del carattere corrente può essere impostata con
il gadget "Ampiezza". Questo valore (corrispondente alla dimensione della
griglia) può essere opportunamente incrementato e ridotto. La dimensione
minima è 1 (una colonna di punti), mentre la massima è data dal formato
impostato nel quadro "Formato font". L'ampiezza non deve includere
eventuali spazi vuoti a destra e a sinistra del carattere: a questo scopo
è possibile usare opportune impostazioni dei parametri "Spaziatura" e
"Crenatura". I caratteri inutilizzati possono essere disattivati con il
gadget "On/Off".

Il parametro "Spaziatura" definisce la dimensione orizzontale @{I}logica@{UI} del
carattere, a partire dall'inizio della bitmap. Spesso, questo valore è
leggermente più alto rispetto al parametro "Ampiezza". In fase di
scrittura, la spaziatura di un carattere influenza la posizione dei
caratteri successivi.

Il parametro "Crenatura" (o "spostamento a sinistra") determina la
posizione iniziale di stampa o visualizzazione del carattere. Il parametro
regola lo spostamento rispetto all'attuale posizione di scrittura (fissata
dal carattere precedente). Solitamente questo valore è 0. Sono ammessi
valori negativi, di solito utilizzati per effetti calligrafici.

I parametri "Spaziatura" e "Crenatura" non riguardano l'immagine (la
bitmap) del carattere. Essi invece controllano la spaziatura orizzontale
tra i caratteri in fase di visualizzazione o di stampa del testo.

Il gadget "Rexx" (tra gli strumenti "Aerografo" e "Definire pennello") può
essere selezionato con il pulsante destro del mouse per selezionare una
procedura Rexx, e con il pulsante sinistro per rieseguire l'ultima
procedura selezionata. Il pacchetto ColorType comprende numerose macro
Rexx. La funzione "Info" del quadro "Selezione macro" visualizza le
informazioni associate a ciascuna macro, descrivendone caratteristiche e
possibili applicazioni. La sezione "Funzioni avanzate di ColorType"
contiene informazioni più dettagliate sulle macro e sull'interfaccia
Rexx.

I due gadget al di sotto dello strumento "Definire pennello" attivano le
funzioni "Memoria" e "Troncare". Il primo strumento, selezionato con il
pulsante sinistro, copia il carattere attuale (informazioni di spaziatura
incluse) in un'area di memorizzazione; una selezione con il pulsante
destro, invece, richiama il carattere memorizzato. Il gadget "Troncare"
restringe l'immagine del carattere, rimuovendo eventuali colonne vuote a
destra e a sinistra. Questo strumento può essere selezionato con il
pulsante destro per centrare il carattere, lasciandone invariata
l'ampiezza. I restanti gadget spostano e capovolgono l'immagine del
carattere.

Le piccole frecce tra la barra degli strumenti e l'area di editazione sono
associate a quattro punti di riferimento, particolarmente utili nella
creazione ed editazione di nuovi font. Per spostare un punto è sufficiente
tenere premuto il pulsante sinistro del mouse nella zona suddetta e
premere un tasto funzione da <F1> e <F4>.

Il piccolo riquadro a sinistra dello strumento "Colore griglia" indica se
il font ha un colore di primo piano sostituibile. Alcuni programmi possono
cambiare questo colore in modo da adattare l'aspetto del font a un
particolare contesto grafico. Per definire questo colore basta fare click
sul piccolo riquadro, quindi selezionare un colore nella tavolozza
sottostante. Un click sul riquadro, seguito da un click al di fuori della
tavolozza, disattiva questa funzione.

I font Amiga vengono solitamente letti dal percorso di sistema "FONTS:".
Il programma "AssignFonts", incluso nel pacchetto ColorType, permette di
associare il nome logico "FONTS:" a nuovi percorsi, in maniera semplice e
intuitiva. È possibile, ad esempio, cambiare l'impostazione iniziale da
"SYS:Fonts" in "ColorType:Fonts", o viceversa. In ColorType questa
operazione può anche essere effettuata nel quadro richiesta font. Altri
programmi, invece, potrebbero richiedere l'uso di AssignFonts.


@{B}1.1        Esempio 1: come creare un font a colori in pochi minuti@{UB}

Il cassetto "Fonts" contiene il font a colori "TenMinutes", realizzabile
in pochi minuti seguendo queste istruzioni.

Selezionare il comando "Leggere font Amiga" nel menu "Progetto".
Nell'elenco dei font di sistema, scegliere "CGTimes". Questo è un font
vettoriale, che può essere liberamente ridimensionato. Digitare "55s" nel
gadget stringa a destra del gadget con il nome del font. Con la lettera
"s" si richiede al sistema di ridimensionare il font ad un'altezza di 55
punti, piuttosto che utilizzare la dimensione più vicina (tra le bitmap
predimensionate disponibili). Selezionare il gadget con la "A" in
grassetto, per ottenere un font con questa caratteristica. Nel caso questo
font non dovesse essere disponibile, scegliere un qualsiasi font in bianco
e nero di dimensioni simili. Per questo esempio è consigliabile usare font
in grassetto, così da evidenziare le sfumature che riempiranno i
caratteri.

Selezionare "Formato font" nel menu "Parametri". Impostare il numero di
colori a 8. Ora il font ha 8 colori. Selezionare il menu
"Colore/Tavolozza/Leggere" e scegliere la tavolozza "TenMinutes.col"
fornita con ColorType.

Può ora essere utile attivare la visualizzazione a "punti" (menu
"Parametri/Griglia/Punti"), per evidenziare i punti dei caratteri
nell'area di editazione.

Nella barra degli strumenti, selezionare lo strumento "Riempimento" con il
pulsante destro del mouse. Apparirà il quadro "Parametri area".
Assicurarsi che il gadget ciclante "Riempimento" sia impostato su
"Sfumatura". Fare click sul gadget con il cerchio, fino a fare apparire un
cerchio con quattro frecce (sfumatura per forma). Selezionare il gadget a
sinistra fino a quando conterrà quattro riquadri attraversati da una
freccia (sfumatura manuale). Senza chiudere il quadro, selezionare con il
pulsante sinistro il secondo colore nella tavolozza della barra strumenti
(il riquadro giallo pallido, a destra del riquadro nero). Selezionare
l'ultimo colore (marrone) con il pulsante destro. Fare click su
"Procedere".

Ora occorre riempire tutti i caratteri del font. Fare click (con il
pulsante sinistro) su una qualsiasi parte del carattere. Attivando
l'opzione "Parametri/Prova font" sarà possibile osservare l'effetto delle
modifiche sulla scritta d'esempio.

Abbiamo appena creato un font a colori!


@{B}1.2        Esempio 2: come creare un font anti-alias@{UB}

Questo esempio mostra come applicare un effetto anti-alias (addolcimento
delle curve) ad un font in bianco e nero, usando livelli intermedi di
grigio per simulare una risoluzione più alta. Questo effetto viene
frequentemente utilizzato in applicazioni video e può essere utile per
preservare la qualità di una scritta in un programma di disegno.

Questo esempio fa uso dell'opzione "Media cromatica". Attivarla nel menu
"Parametri/Modellare".

In generale, per creare un font anti-alias è necessario leggere un font
Amiga (possibilmente vettoriale), aggiungere alla tavolozza un numero di
grigi (o colori) intermedi e, infine, ridurre la dimensione del font (menu
"Parametri/Formato font"). Più colori si aggiungono, migliore è il
risultato e maggiore è la riduzione di dimensione applicabile.

In questo esempio viene usato un font di dimensioni doppie rispetto al
font finale. Seguendo le indicazioni del precedente esempio, leggere
"CGTimes 50", o un font di dimensioni analoghe. Questo font non deve
essere necessariamente grassetto (come nell'esempio precedente).

Nel quadro "Formato font" (menu "Parametri") portare il numero di colori a
4.

Attivare ora il quadro "Definizione colori" (tasto <p>, o menu
"Colore/Tavolozza/Definire") e riordinare i quattro colori, così da avere
il bianco in prima posizione e il nero nell'ultima. Gli altri due colori
dovrebbero essere livelli intermedi di grigio. Se le impostazioni
predefinite non sono state cambiate, questa tavolozza può essere creata
scambiando il primo colore con il terzo e il secondo con il quarto. Per
creare i grigi intermedi, fare click sul primo colore (bianco),
selezionare uno dei gadget "Sfumatura" (con i simboli "I" e "II") e,
infine, fare click sull'ultimo colore (nero).

Ora i caratteri del font appaiono in grigio chiaro su fondo bianco, mentre
dovrebbero essere neri su fondo bianco. Nella tavolozza sotto la barra
degli strumenti, selezionare il riquadro nero con il pulsante sinistro,
così da assegnarlo al colore di primo piano. Definire ora il colore di
sfondo, selezionando il riquadro grigio chiaro con il pulsante destro. Nel
menu "Colore", attivare la funzione "Sfondo -> Primo piano". Ora i
caratteri del font dovrebbero essere neri su fondo bianco.

Riattivare il quadro "Formato font". Dividere per due i valori contenuti
nei gadget "Font". Ad esempio, se i valori sono 22 e 50, sostituiteli
rispettivamente con 22 e 25. Selezionare "Procedere".

Abbiamo appena creato un font anti-alias!


@{B}2.         Funzioni avanzate di ColorType@{UB}

@{B}2.1        Il quadro di selezione macro@{UB}

Selezionando lo strumento "Macro" con il pulsante destro (o con il
sinistro, quando non è stata ancora selezionata alcuna macro), appare il
quadro "Selezione macro".

Nella parte centrale del quadro vengono elencate le macro disponibili;
queste sono associate alle procedure Rexx del cassetto "Rexx" di ColorType
(o altrove, se così indicato nei parametri del programma). I nomi delle
macro sono affiancati, a destra, dalle selezioni abbreviate da tastiera.

Nella parte alta del quadro vi sono quattro gadget: "Nuova", "Editare",
"Cancellare" e "Info". I primi due attivano il quadro "Editazione macro",
rispettivamente, per definire una nuova macro e per editarne una
esistente. "Cancellare" rimuove una macro dalla lista. "Info" visualizza
le informazioni sulla macro selezionata, eventualmente presenti nel
programma Rexx (in qualsiasi punto del programma, delimitate da "/**" e
"*/"). La descrizione del comando Rexx "RequestNotify" di ColorType
(opzione WORDWRAP) fornisce ulteriori informazioni sul formato di questi
dati.

Con i gadget "Eseguire", "Uscire" e "Annullare" in fondo al quadro è
possibile, rispettivamente, eseguire la macro selezionata, chiudere il
quadro confermando eventuali modifiche o annullare ogni modifica uscendo
dal quadro.


@{B}2.2        Il quadro di editazione macro@{UB}

Le macro di ColorType sono composte da due tipi di informazioni: il
programma Rexx e i dati specificati nel quadro "Editazione macro". Questi
ultimi sono del tutto opzionali, anche se è utile associare al programma
un nome esteso e una selezione abbreviata, nonché accedere a programmi che
non si trovano nel cassetto "ColorType/Rexx".

Col campo "Nome" si può assegnare alla macro un nome diverso dal nome del
file. Se non si indica alcun nome, il quadro di selezione macro mostrerà
il nome del file Rexx (senza suffisso). L'uso di diversi parametri (v.
seguito) permette di definire macro con nomi e funzioni differenti, tutte
associate ad un solo programma Rexx.

Nel campo "Selezione" è possibile indicare una selezione abbreviata da
associare alla macro. Il formato utilizzato è analogo a quello dei menu e
delle altre selezione abbreviate (v. file "UIText.xxx").

Il campo "File" indica il percorso completo e il nome del file Rexx.
Normalmente, le macro di ColorType sono memorizzate nel cassetto
"ColorType/Rexx". Questo campo permette di definire macro usando file
memorizzati altrove, ad esempio in "PPaint/Rexx". Il gadget "Selezione" fa
apparire un quadro richiesta file per selezionare il file Rexx.

Il campo "Parametri" permette di specificare una stringa opzionale da
passare, in fase di esecuzione, al programma Rexx. Questa stringa può
contenere alcuni codici speciali preceduti dal simbolo "%":

%p = Nome della porta Rexx

%n = Nome della macro (come indicato nel campo "Nome")

%b = Pulsante del mouse premuto (di solito in combinazione con %x e %y):
     1 = sinistro, 3 = destro. Il pulsante centrale non viene usato,
     poiché associato alla funzione "trascinare immagine" del programma.

%x = coordinata X.

%y = coordinata Y.

%w = ampiezza (relativa a %x)

%h = altezza (relativa a %y)

Prima di eseguire una macro, ColorType verifica la presenza di uno o più
codici %p, %x, %y, %w e %h, e, se presenti, attende che l'utente selezioni
un punto o una zona rettangolare (quest'ultima solo in presenza di codici
%w o %h). Quando la macro opera in modo rettangolare (se i parametri
contengono i codici %w e %h), la procedura Rexx viene eseguita quando la
definizione della zona viene completata (pulsante del mouse rilasciato).
In caso contrario, la macro viene eseguita immediatamente. Se sono
presenti solo i codici %p, %x o %y (e non %w o %h), la macro viene
eseguita non appena il pulsante del mouse viene premuto (senza attendere
il suo rilascio). La macro può così operare in base alla posizione e alle
successive azioni dell'utente. In tal caso, non bisognerebbe usare il
comando "LockGUI" prima di aver gestito ogni azione dell'utente.

Quando il programma Rexx riceve la stringa di parametri, ColorType ha già
sostituito gli eventuali codici "%" con i dati equivalenti. Proprio come
avviene per i programmi Rexx attivati nelle finestre Shell di Amiga,
ColorType passa i parametri in un'unica stringa (ARG(1)). È compito del
programma Rexx analizzare e smistare i dati (PARSE ARG <template>). Le
macro fornite con ColorType includono esempi di smistamento dei
parametri.

Nei file parametri, il codice MACRO consente di impostare i dati già visti
nel quadro "Definizione macro", nel seguente ordine:

   MACRO = @{I}"Nome", "Selezione", "File", "Parametri" @{UI}

Ad esempio:

   MACRO = "Antialias Font", "Ctrl-a",
           "ColorType:Rexx/AntiAliasFont.ctrx", "%p"

   MACRO = "Help - Rexx", "Ctrl-h",
           "ColorType:Rexx/Help.ctrx", "%p Command GUI \\"%n\\""

   MACRO = "Test", "", "ColorType:Rexx/Test.ctrx", "%x %y %p"


@{B}2.3        L'interfaccia Rexx@{UB}

ColorType è dotato di una potente interfaccia ARexx (Amiga Rexx) che
consente al programma di essere controllato da macro o da altri programmi.
Per ogni funzione di elaborazione font vi è un equivalente comando Rexx.
In più, ColorType riconosce particolari comandi per gestire complesse
interazioni con l'utente.

Il nome della prima porta Rexx è "COLORTYPE". Ad eventuali altre porte
vengono assegnati i nomi "COLORTYPE_2", "COLORTYPE_3", ecc.


@{B}2.3.1      Contesti di Input/Output@{UB}

ColorType comprende diversi comandi per accettare input e visualizzare
output, usando lo schermo e l'interfaccia utente del programma. Ad ogni
modo, anche in Rexx esistono comandi di input/output (PULL e SAY), il cui
funzionamento si basa però sull'uso di terminali testo (come le finestre
Shell di Amiga).

Quando ColorType viene attivato da una finestra Shell, le operazioni di
input/output del Rexx operano in questo contesto. È bene ricordare che in
questo caso, svincolando l'esecuzione di ColorType con "Run" o comandi
simili, si inibisce qualsiasi input da Shell.

Quando il programma viene attivato da Workbench, all'ambiente Rexx viene
assegnata una console predefinita. Se al programma Rexx è associata
un'icona con un parametro (Tool Type) "CONSOLE=...", ColorType attiva il
contesto di input/output specificato (può essere utile assegnare alla
console l'attributo AUTO: questa si aprirà solo se necessario).

In fase di sperimentazione dei programmi Rexx, può essere utile combinare
l'esecuzione da Workbench con i comandi "TCO" e "TCC", rispettivamente per
attivare e disattivare la finestra di diagnostica Rexx ("Global Tracing
Console").


@{B}2.3.2      Convenzioni sintattiche@{UB}

L'uso di maiuscole e minuscole è equivalente nella digitazione dei comandi
Rexx.

I codici dei parametri possono essere opzionalmente seguiti dal simbolo
"=", se l'assegnazione del parametro non si trova tra virgolette. Ad
esempio,

   FILE="Ram Disk:Test"

è equivalente a

   FILE "Ram Disk:Test"

ma

   "FILE=Ram Disk:Test"

viene visto come un unico parametro (i codici all'interno delle virgolette
non vengono riconosciuti come tali, se affiancati da altro testo).

L'uso dei codici è opzionale, tranne quando l'ordine dei parametri viene
cambiato, o quando il valore di uno o più parametri non è prevedibile,
come in questo esempio:

   LoadImage FILE "Preview" PREVIEW

I codici servono anche a specificare solo alcuni parametri e accettare i
valori predefiniti dei restanti:

   RequestResponse PROMPT "Ecco un messaggio"

Lo stesso comando, con i parametri assegnati per ordine di comparsa,
sarebbe:

   RequestResponse "Titolo" "Ecco un messaggio" "Procedere" "Annullare"


@{B}2.3.3      Parametri e opzioni@{UB}

Nella presente documentazione, il termine "parametro" identifica un valore
(numerico o testo) passato a un comando Rexx, mentre una "opzione" è un
codice (ad es. QUIET) che attiva una specifica modalità.

Per convenzione, i parametri sono seguiti da una barra ("/") e da una
lettera maiuscola che ne indica il tipo, e sono divisi da virgole. Questa
particolare notazione viene usata nei cosiddetti "modelli dei comandi". Ad
ogni modo, l'accoppiata barra/lettera e le virgole non sono elementi
sintattici e non vanno usate nella digitazione dei comandi.

   <parametro>/A   Il parametro deve sempre essere specificato.

   <opzione>/S     L'opzione opera come un interruttore. Quando il codice
                   è presente, l'opzione è attivata; quando è assente,
                   l'opzione è disattivata.

   <valore>/N      È richiesto un valore numerico (non una stringa).
                   I valori esadecimali (in base 16) vanno preceduti
                   da "$" o "0x".

   <parametro>/M   Vengono accettati parametri multipli.

   <stringa>/F     La stringa deve essere il parametro finale della
                   riga di comando. L'intera parte finale del comando
                   viene assegnata alla stringa. I doppi apici non
                   sono necessari (anche se la stringa contiene spazi).


@{B}2.3.4      Valori di ritorno@{UB}

Le funzioni che forniscono un risultato lo assegnano alla variabile Rexx
RESULT. È importante ricordare che i risultati testuali (ad esempio nomi
di file e percorsi) sono sempre delimitati da virgolette (ad es.
"ColorType:fonts").

Eventuali errori di esecuzione dell'ultimo comando sono invece riportati
dalla variabile Rexx RC.

I programmi Rexx possono usare i comandi RETURN e EXIT per restituire una
stringa in fase di uscita. ColorType visualizza automaticamente questi
valori. Ad esempio:

   RETURN 'Arrivederci'

termina il programma Rexx e fa apparire un quadro con il seguente
messaggio:

   "Risultato della macro: Arrivederci"


@{B}2.3.5      Codici di errore@{UB}

In seguito all'esecuzione di un comando, la variabile Rexx RC può
contenere uno dei seguenti codici numerici:

   @{I}Codice     Significato @{UI}

    0         Nessun errore o selezione positiva (OK/Procedere)
    5         Operazione annullata dall'utente
   30         Comando sconosciuto
   31         Omissione di parametro/i richiesto/i
   32         Troppi parametri
   33         Opzioni incompatibili
   34         Errore generico
   35         Errore nella gestione del file
   36         Il file non può essere aperto
   37         Memoria insufficiente
   38         Formato file sconosciuto (o decrittazione impossibile)
   39         Il file non contiene i dati richiesti
   40         Errore nei dati del file
   41         Tipo di immagine non gestito
   42         Decrittazione impossibile
   43         Lettura parziale
   44         L'unità stampante non può essere aperta
   45         Errore nella gestione della stampante
   46         Formato sconosciuto
   47         Opzione di formato sconosciuta
   48         Parametro sconosciuto
   49         È richiesto un valore numerico
   50         Valore illegale o fuori campo
   51         Riservato per Personal Paint
   52         Riservato per Personal Paint
   53         È richiesto un pennello utente
   54         Il carattere non esiste
   55         Il font non esiste
   56         Operazione impossibile su caratteri disattivati


@{B}3.         Comandi Rexx@{UB}

Questa sezione descrive i comandi Rexx riconosciuti da ColorType.
Impartendo il comando "Help", viene fornito (nella variabile RESULT) un
elenco sintetico dei comandi.

Queste tre opzioni (formato secondo il modello "<opzione>/S") sono comuni
a tutti i comandi Rexx:

   FORCE       Questa opzione elimina tutti i quadri che chiedono
               all'utente di fare una scelta. Vengono utilizzate
               le scelte predefinite.

   QUIET       Questa opzione elimina tutti i quadri con messaggi
               di avvertimento o di errore.

   NOPROGRESS  Questa opzione elimina tutti gli indicatori dello
               stato di avanzamento.


@{B}3.1        Center@{UB}

Questo comando centra il carattere corrente (se vi sono colonne vuote alla
sua destra e/o sinistra). La dimensione orizzontale del carattere non
cambia.


@{B}3.2        Chop@{UB}

Vengono rimossi eventuali colonne vuote a destra e sinistra del
carattere.


@{B}3.3        Clear@{UB}

Il carattere viene cancellato, usando il colore attuale di sfondo.


@{B}3.4        Copy@{UB}

Questo comando copia il carattere corrente (informazioni di spaziatura
incluse) nell'area di memorizzazione. La stessa operazione viene
effettuata selezionando lo strumento "Memoria" con il pulsante sinistro
del mouse.


@{B}3.5        DeleteFont PATH NAME SIZE/N STYLE@{UB}

Questo comando cancella il font specificato dalla memoria e dal relativo
supporto di memorizzazione.

Se non si specificano i parametri NAME e SIZE, viene visualizzato un
quadro richiesta font per effettuare una selezione. Omettendo il parametro
PATH, viene usato il percorso "FONTS:" di sistema. Nel parametro NAME
viene fatta distinzione tra maiuscole e minuscole ("Topaz" è diverso da
"topaz"). Il suffisso ".font" è opzionale ("topaz.font" è equivalente a
"topaz").


@{B}3.6        DynamicView TEXT/A@{UB}

Questo comando cambia il testo nella finestra "Prova font".


@{B}3.7        FlipHoriz, FlipVert@{UB}

Questi comandi sono equivalenti agli strumenti "Capovolgere
orizzontalmente" e "Capovolgere verticalmente".


@{B}3.8        FontExists PATH NAME/A SIZE/N/A STYLE EXACT/S@{UB}

Questo comando verifica l'esistenza del font indicato. Il risultato viene
assegnato alla variabile RC e può essere RC_OK o RC_NOFONT.

Con l'opzione EXACT vengono considerati anche gli attributi del font.
Normalmente, infatti, la verifica riguarda solo il nome del font e la sua
dimensione.

Ad esempio:

   FontExists NAME 'topaz' SIZE 8 EXACT        restituisce RC_NOFONT,

   FontExists NAME 'topaz' SIZE 8 STYLE 'of'   restituisce RC_OK, e

   FontExists NAME 'topaz' SIZE 8              restituisce RC_OK.

Per il parametro NAME vale quanto detto nella sezione "DeleteFont".


@{B}3.9        Get SETTING/A@{UB}

Questo comando restituisce (nella variabile RESULT) il valore del
parametro specificato.

Ad esempio:

   Get DVIEW

restituisce 1 se è visibile la finestra "Prova font", 0 altrimenti.


@{B}3.10       GetActivation CNUM/N@{UB}

Questo comando imposta la variabile RESULT a 0 o 1, in base allo stato di
attivazione del carattere corrente, o del carattere specificato con il
parametro CNUM.


@{B}3.11       GetAttr ASCII/S@{UB}

Questo comando restituisce gli attributi del font attuale. Ad esempio, il
risultato (decimale) 16384 (0x4000 esadecimale) indica che il font è
adatto per una scrittura da destra a sinistra.

Seguono le definizioni dei diversi attributi dei font Amiga (ColorType usa
solo quelli contrassegnati da un asterisco):

   @{I}Attributo           Codice        Commento @{UI}

   Corsivo             0x0001 *
   Neretto             0x0002 *      Esclude Chiaro
   Chiaro              0x0004        Esclude Neretto
   Sottolineato        0x0008 *
   Contornato          0x0010
   Ombreggiato         0x0020
   Apice               0x0040        Esclude Pedice
   Pedice              0x0080        Esclude Apice
   Espanso             0x0100 *      Esclude Compresso
   Compresso           0x0200        Esclude Espanso
   Negativo            0x0400
   Con grazie          0x0800
   Bozza               0x1000
   Passo fisso         0x2000 *
   Da destra           0x4000 *
   Dall'alto           0x8000

Specificando l'opzione ASCII, viene restituita una stringa nel formato
"dimensione+attributi" (ad es. "8 of").


@{B}3.12       GetChar@{UB}

Questo comando restituisce il codice (0-256) del carattere corrente.


@{B}3.13       GetEnv@{UB}

Questo comando restituisce il numero (0 o 1) dell'ambiente attuale.


@{B}3.14       GetKern CNUM/N@{UB}

Questo comando restituisce il valore di crenatura del carattere corrente,
o del carattere specificato con il parametro CNUM.


@{B}3.15       GetPen BKG/S FRG/S GRID/S REMAP/S@{UB}

Questo comando restituisce la posizione della palette associata a una
delle seguenti penne:

   BKG    Colore di fondo
   FRG    Colore di primo piano
   GRID   Colore della griglia
   REMAP  Colore di primo piano sostituibile (-1 = nessuno)


@{B}3.16       GetRefPoint REF1/S REF2/S REF3/S REF4/S@{UB}

Questo comando restituisce la posizione del punto di riferimento
indicato.


@{B}3.17       GetSpace CNUM/N@{UB}

Questo comando restituisce il valore di spaziatura del carattere corrente,
o del carattere specificato con il parametro CNUM.


@{B}3.18       GetXSize CNUM/N@{UB}

Questo comando restituisce l'ampiezza del carattere corrente, o del
carattere specificato con il parametro CNUM.


@{B}3.19       GetZoom@{UB}

Questo comando restituisce l'attuale livello di ingrandimento, equivalente
alla dimensione, in pixel, dei punti del carattere nello schermo. Ad
esempio, il livello 1 equivale a una visualizzazione in grandezza
naturale, mentre 20 indica un alto livello di ingrandimento.


@{B}3.20       Help KEY COMMAND/S IOFORMAT/S@{UB}

Questo comando restituisce un elenco dei comandi Rexx (opzione COMMAND) o
dei moduli di input/output e relativi parametri (opzione IOFORMAT).

Specificando il parametro KEY, vengono fornite informazioni solo sul
parametro richiesto.


@{B}3.21       IsBlank@{UB}

Questo comando restituisce 1 se il carattere corrente risulta vuoto
(interamente del colore di fondo), o 0 altrimenti.


@{B}3.22       ListFonts PATH@{UB}

Questo comando restituisce l'elenco dei font presenti nel percorso
indicato (o in "FONTS:", se si omette il parametro PATH).

Ogni riga contiene informazioni su un font (nome, dimensioni e attributi).
Ad esempio:


   "topaz" 8 of
   "topaz" 9 oetf
   "topaz" 11 f
   "Diamond" 12
   "Diamond" 20
   "Emerald" 17
   "Emerald" 20
   "Garnet" 16
   "Garnet" 9
   "Personal" 8


@{B}3.23       LoadFont PATH NAME SIZE/N STYLE STRETCH/S NOSTRETCH/S@{UB}

Questo comando legge il font specificato. In assenza del parametro NAME o
SIZE, viene visualizzato il quadro richiesta font.

Appropriate combinazioni di opzioni (tra cui FORCE) permettono di leggere
un font eliminando un eventuale quadro di selezione formato.

Con le opzioni "FORCE STRECTH", il font in lettura viene adattato al
formato corrente.

Con le opzioni "FORCE NOSTRECTH", invece, il font viene letto senza alcun
adattamento, lasciando comunque invariato il formato attuale.

Con la sola opzione FORCE, infine, viene usato il formato del font letto.

Includendo l'attributo "s" (parametro STYLE) si ottiene un font delle
esatte dimensioni richieste, eventualmente adattato a tale formato dal
sistema operativo. In assenza di questo attributo, se la dimensione
richiesta non è disponibile, viene letto il font che più si avvicina alle
caratteristiche indicate.

Ad esempio:

   Load NAME 'topaz' SIZE 7          Legge Topaz 8

   Load NAME 'topaz' SIZE 7 STYLE s  Ridimensiona Topaz 8 in Topaz 7


@{B}3.24       LoadImage FILE FORMAT PREVIEW/S STRETCH/S NOSTRETCH/S
                     OPTIONS/M/F@{UB}

Questo comando legge un'immagine nel carattere attuale. Omettendo il
parametro FILE, l'immagine può essere selezionata con il quadro richiesta
file.

L'opzione PREVIEW attiva lo schermo di anteprima (HAM o 24-bit, in base al
sistema grafico).

Le opzioni STRETCH e NOSTRETCH agiscono come spiegato per "LoadFont".

Eventuali opzioni di formato (OPTIONS) vanno specificate in coda alla riga
di comando.


@{B}3.25       LoadPalette FILE@{UB}

Questo comando legge una tavolozza colori dal file indicato. Omettendo il
parametro FILE, ColorType visualizza un quadro richiesta file.


@{B}3.26       LockGUI@{UB}

In seguito all'esecuzione di questo comando, ColorType ignora ogni azione
dell'utente, fatta eccezione per le operazioni all'interno dei quadri. Gli
spostamenti del mouse e i comandi da tastiera non producono alcun effetto
nella finestra principale del programma. L'utente può forzare l'uscita da
questa modalità (durante l'esecuzione di una macro) premendo il tasto
<Esc>.


@{B}3.27       NewFont@{UB}

È equivalente al comando "Nuovo font" del menu "Progetto".


@{B}3.28       Paste@{UB}

Questo comando richiama il carattere e le informazioni di spaziatura
presenti nell'area di memorizzazione, sostituendoli al carattere corrente.
La stessa operazione viene effettuata selezionando lo strumento "Memoria"
con il pulsante destro del mouse.


@{B}3.29       Request TITLE/A DESCR/A RESIZE/S KEEPCOL/S NOVSPACE/S@{UB}

Questo è un comando molto potente e versatile, grazie al quale i programmi
Rexx possono facilmente creare quadri complessi nello schermo di
ColorType.

Con il parametro TITLE si specifica il titolo del quadro.

Il parametro DESCR descrive gli oggetti contenuti nel quadro.

L'opzione RESIZE fa in modo che il quadro sia ridimensionabile
orizzontalmente e verticalmente. Il ridimensionamento verticale viene
attivato solo se il quadro contiene oggetti LIST.

L'opzione KEEPCOL fa in modo che i colori di schermo non vengano cambiati.
In condizioni normali, infatti, se i colori disponibili non garantiscono
un contrasto sufficiente, ColorType provvede automaticamente a modificarli
durante la visualizzazione del quadro.

L'opzione NOVSPACE elimina l'inserimento automatico di linee vuote tra gli
oggetti.


@{I}Il parametro DESCR @{UI}

Questo parametro consiste in una sequenza di una o più stringhe, ciascuna
relativa a un oggetto del quadro. Le doppie virgolette ('"') sono
necessarie per delimitare i testi solo se questi contengono spazi. I testi
associati agli oggetti possono contenere il carattere di sottolineatura
per specificare una selezione abbreviata da tastiera (ad es.
"_Procedere"). Quando un testo è tra virgolette, può a sua volta contenere
una virgoletta ('"') se preceduta da una barra rovesciata ("\\").
Quest'ultimo carattere va invece indicato con una doppia barra rovesciata
("\\\\").

Negli esempi che seguono, le parentesi angolari vengono usate per
rappresentare campi numerici. Le parentesi non fanno parte della
definizione dell'oggetto.

Segue un elenco degli oggetti utilizzabili nel parametro DESCR:


@{I}Gadget stringa di testo @{UI}

STRING = "Etichetta gadget", <Numero massimo di caratteri>,
         "Testo iniziale"

L'etichetta del gadget è il testo che appare a sinistra dello stesso e può
contenere una sequenza abbreviata da tastiera.


@{I}Gadget stringa numerico (valori interi) @{UI}

INTSTR = "Etichetta gadget", <Valore minimo>, <Valore massimo>,
         <Valore iniziale>

Questo oggetto consiste in un gadget stringa numerico, con controllo
automatico dei valori digitati. Il gadget accetta solo valori interi.


@{I}Gadget stringa numerico (valori frazionali) @{UI}

INT10000STR = "Etichetta gadget", <Valore minimo>, <Valore massimo>,
              <Valore iniziale>

Se INTSTR viene usato per i valori interi, INT10000STR permette di editare
numeri con fino a 4 cifre decimali. Il valore iniziale e il risultato di
INT10000STR sono espressi in interi, equivalenti al valore frazionale
moltiplicato per 10000.


@{I}Gadget ciclante @{UI}

CYCLE = "Etichetta gadget", <Posizioni totali>, <Posizione iniziale>,
        "Testo posizione 1", "Testo posizione 2" [...]

I valori di posizione iniziano da 0.


@{I}Gadget di controllo @{UI}

CHECK = "Etichetta gadget", <Stato iniziale>

Lo stato iniziale può essere 0 (non vistato) o 1 (vistato).


@{I}Gadget proporzionale (valori interi) @{UI}

SLIDE = "Etichetta gadget", <Valore minimo>, <Valore massimo>,
        <Valore iniziale>

Questo oggetto consiste in un normale gadget proporzionale, utile per
indicare un valore all'interno di un campo specifico.


@{I}Gadget proporzionale (numero di colori) @{UI}

COLSLIDE = "Etichetta gadget", <Valore minimo>, <Valore massimo>,
           <Valore iniziale>

I valori mostrati da questo gadget proporzionale sono solo potenze di due:
2, 4, 8, 16, 32, 64, 128 o 256. I valori minimo, massimo, iniziale e
risultante sono espressi in piani di bit: 1, 2, 3, 4, 5, 6, 7 o 8.


@{I}Lista scorribile @{UI}

LIST = "Etichetta gadget", <Numero totale di testi>,
       <Selezione iniziale>,
       <Dimensione orizzontale>, <Dimensione verticale>,
       "Testo 0", "Testo 1" [...]

Questa è una comune lista scorribile, con un titolo opzionale ("Etichetta
gadget"). La dimensione orizzontale è espressa in caratteri (per i font
proporzionali viene considerata l'ampiezza della lettera 'M'). La
dimensione verticale è invece espressa in righe (numero di testi
contemporaneamente visibili).


@{I}Testo @{UI}

TEXT = "Testo"

Questo non è un gadget, ma un semplice testo orizzontalmente centrato nel
quadro.


@{I}Linea di separazione @{UI}

SEPARATOR

Questo oggetto consiste in una linea orizzontale di separazione.


@{I}Linee vuote @{UI}

VSPACE = <Numero di linee>

Questo oggetto inserisce un insieme di linee vuote. Il numero di linee
viene scalato in base al parametro di programma THICKY (spostamento di
bit: linee=<<THICKY), e cioè alla densità verticale di schermo.


@{I}Gadget di azione (in fondo al quadro) @{UI}

ACTION = "Testo nel gadget"

Questi gadget appaiono in fondo al quadro. Se non si specifica alcun
oggetto ACTION, il quadro conterrà i gadget "Procedere" e "Annullare".

I seguenti codici sono associati ai testi standard dell'interfaccia utente
(vengono usate le stringhe della lingua attiva):

   ACTION = PROCEED   equivale a un gadget "Procedere",

   ACTION = CANCEL    equivale a un gadget "Cancellare", e

   ACTION = OK        equivale a un gadget "Va bene".


@{I}Esempi di oggetti @{UI}

STRING = "Digitare _testo:", 256, "Testo"

INTSTR = "Digitare _numero:", -10, 10, 5

INT10000STR = "Digitare _numero:", -100000, 100000, 5000

CYCLE = "Ciclare:", 2, 0, First, Second

CHECK = "Vistare:", 0

SLIDE = "Valore:", -10, 10, 5

COLSLIDE = "Colori:", 1, 8, 4

LIST = "", 3, 0, 30, 10, "Primo", "Secondo", "Terzo"

TEXT = "Questo è un testo"

SEPARATOR

VSPACE = 2

ACTION = "Azione"

ACTION = PROCEED

ACTION = CANCEL

ACTION = OK


@{I}Esempi di comandi @{UI}

Request '"Elaborazione" "LIST = _Effetti:, 2, 0, 20, 3, Rise, Emboss"'

Request KEEPCOL RESIZE '"Quadro di prova" ' ||,
'"STRING = ""Digitare testo:"", 256, ""Testo"" ' ||,
'LIST = , 4, 0, 20, 3, Primo, Secondo, Terzo, Quarto ' ||,
'LIST = , 4, 0, 20, 3, Primo, Secondo, Terzo, Quarto ' ||,
'LIST = , 4, 0, 20, 3, Primo, Secondo, Terzo, Quarto ' ||,
'TEXT = Testo"'

Nota: Questo esempio fa uso dell'operatore di concatenazione stringhe "||"
e del codice di continuazione riga (virgola). Quando una riga termina con
una virgola, questa viene ignorata e la riga viene fusa con la successiva,
formando un'unica entità sintattica. I caratteri "" (doppie virgolette
ripetute due volte) permettono di includere una doppia virgoletta in una
stringa delimitata da tali codici. Per ulteriori informazioni si rimanda
ai manuali di Amiga e al Manuale ARexx contenuto nel CD-ROM Personal
Suite.


@{I}Valori di ritorno in RESULT @{UI}

La variabile RESULT indica la posizione (a partire da 1) del gadget di
azione selezionato. Ad esempio:

   Request '"Quadro di prova" "TEXT = ""Fare una scelta"" ' ||,
           'ACTION = A ACTION = B ACTION = C ACTION = D ACTION = E "'

   IF RC = 0 THEN SAY RESULT    /* 1 = "A", 2 = "B", 3 = "C", ... */

Le variabili RESULT.# (dove # è la posizione dell'oggetto all'interno del
quadro) contengono i valori di ritorno dei diversi oggetti. I testi
semplici e gli oggetti di separazione non occupano alcuna posizione.

Ad esempio:

   Request '"Quadro di prova" ' ||,
   '"STRING = ""Digitare testo:"", 256, ""Testo"" ' ||,
   'INTSTR = ""Digitare numero:"", -10, 10, 5 "'

   IF RC = 0 THEN
      SAY ' Testo digitato:' RESULT.1
      SAY 'Numero digitato:' RESULT.2
   END


@{I}Valori di ritorno in RC @{UI}

La variabile RC è uguale a RC_CANCEL (5) se è stato selezionato un gadget
"ACTION=CANCEL", o RC_OK (0) altrimenti. Altri valori segnalano
particolari condizioni di errore, ad esempio un'insufficienza di memoria.


@{B}3.30       RequestFile TITLE/A PATH FILE PROC CANC SAVEMODE/S FORMATS/S@{UB}

Questo comando visualizza un quadro richiesta file e ne riporta la
selezione.

I parametri PATH e FILE permettono di impostare i valori iniziali di
percorso e file.

I testi PROC e CANC vanno a sostituire quelli predefiniti dei gadget
"Procedere" e "Annullare".

Con l'opzione SAVEMODE viene visualizzato un quadro per la memorizzazione
(anziché lettura) di file; a questo può seguire un quadro di avviso
sovrascrittura.

L'opzione FORMATS integra il quadro con una lista di formati file.

Ecco alcuni esempi di possibili risultati (memorizzati in RESULT):

   "Work:Immagini/Luna.png"

   "Ram Disk:T/prova" FORMAT "ILBM" OPTIONS "COMPR=1" "SCRFMT=1"


@{B}3.31       RequestFont TITLE/A PATH NAME SIZE/N STYLE PROC CANC
                       SAVEMODE/S@{UB}

Questo comando visualizza un quadro richiesta font e ne riporta la
selezione.

I parametri iniziali vengono impostati con i parametri PATH, NAME, SIZE e
STYLE (come PATH e FILE del quadro richiesta file).

Le opzioni PROC, CANC e SAVEMODE sono analoghe alle omonime opzioni del
quadro richiesta file.

Ecco alcuni esempi di possibili risultati (memorizzati in RESULT):

   "Workbench:fonts" "topaz" 8 of

   "ColorType:fonts" "MyTimes" 50


@{B}3.32       RequestNotify TITLE PROMPT/A OK SCROLL/S WORDWRAP/S
                         WRAPCHECK/S@{UB}

Questo comando mostra un semplice quadro messaggi con un gadget "Va
bene".

I parametri TITLE e PROMPT permettono, rispettivamente, di specificare il
titolo (opzionale) del quadro e il testo al suo interno.

Specificando l'opzione SCROLL, il testo appare all'interno di una finestra
scorribile e ridimensionabile. Questa possibilità si rivela
particolarmente utile per visualizzare testi di una certa lunghezza.
Normalmente, per il testo del quadro viene usato un font a passo fisso
(come "Topaz"), non viene effettuata alcuna formattazione ed è possibile
usare due gadget di scorrimento orizzontale e verticale.

L'opzione WORDWRAP, usata in congiunzione con SCROLL, attiva la
formattazione automatica del testo. Questa funzione si occupa di
distribuire il testo all'interno del quadro, spezzando le righe di testo e
convertendo gruppi di spazi e codici LF (avanzamenti di riga) in singoli
spazi. I paragrafi vanno separati con due codici LF successivi. Per
impedire la riformattazione di tavole, è possibile usare uno o più codici
NBSP (spazio non scindibile, codice decimale 160, <Alt+Spazio> da
tastiera) all'inizio delle righe da preservare.

Anche l'opzione WRAPCHECK opera assieme a SCROLL e permette di attivare e
disattivare la formattazione del testo. Il quadro conterrà un gadget di
controllo dedicato a questo scopo. Il tipo di formattazione iniziale è
determinato dalla combinazione delle opzioni WRAPCHECK e WORDWRAP.


@{B}3.33       RequestPath TITLE/A PATH PROC CANC@{UB}

Questo comando visualizza un quadro richiesta percorsi e ne riporta la
selezione. Il quadro in questione è simile al quadro richiesta file, ma è
privo del campo "File".

Ecco alcuni esempi di possibili risultati (memorizzati in RESULT):

   "Work:FancyFonts"

   "Ram Disk:test dir/subdir"


@{B}3.34       RequestResponse TITLE PROMPT/A PROC CANC@{UB}

Questo comando visualizza un quadro messaggi dotato dei gadget "Procedere"
e "Annullare". In base alla selezione fatta, la variabile RC conterrà
RC_OK o RC_CANCEL. Con i parametri PROC e CANC è possibile sostituire i
testi dei suddetti gadget.


@{B}3.35       SaveDView FILE/A FORMAT OPTIONS/M/F@{UB}

Questo comando memorizza in un file il contenuto della finestra "Prova
font". Sono disponibili parametri per la selezione del formato analoghi a
quelli del comando "SaveImage".


@{B}3.36       SaveFont PATH NAME@{UB}

Questo comando memorizza il font attuale. Omettendo il parametro PATH, il
font viene memorizzato nel percorso "FONTS:". Omettendo il parametro NAME,
viene visualizzato un quadro richiesta file.


@{B}3.37       SaveFontImage FILE/A FORMAT OPTIONS/M/F@{UB}

Questo comando crea un'immagine equivalente allo schermo della funzione
"Mostare font" e la memorizza nel file indicato. Sono disponibili
parametri per la selezione del formato analoghi a quelli del comando
"SaveImage".


@{B}3.38       SaveImage FILE FORMAT OPTIONS/M/F@{UB}

Questo comando memorizza l'immagine del carattere corrente nel file e col
formato specificati. Omettendo il parametro FILE, viene visualizzato un
quadro richiesta file.

I parametri FORMAT e OPTIONS permettono di selezionare uno specifico
formato di memorizzazione e di regolarne i parametri. Omettendo il formato
di memorizzazione, viene usato il formato originario (in lettura)
dell'immagine oppure il formato ILBM (se l'immagine non è stata letta, ma
creata @{I}ex novo@{UI}).


@{B}3.39       SavePalette FILE@{UB}

Questo comando memorizza la tavolozza colori in un file IFF.


@{B}3.40       ScreenToBack@{UB}

Questo comando porta lo schermo del programma dietro ogni altro schermo.


@{B}3.41       ScreenToFront@{UB}

Questo comando porta lo schermo del programma in primo piano.


@{B}3.42       Set STRETCH/S PARAMS/M/F@{UB}

Con questo comando è possibile impostare uno o più parametri del
programma. L'esecuzione del comando è equivalente alla lettura di un file
parametri.

Le opzioni "FORCE STRETCH" permettono di ridimensionare il font,
adattandolo a un nuovo formato (eliminando i quadri di conferma).

Sia ColorType che ARexx usano le virgolette come delimitatori. Per questo
motivo è necessario usare due livelli di virgolette (singole e doppie). Ad
esempio:

   Set 'FORCE "XMAX=20" "YMAX=40" "COLORS=8"'
   Set 'FORCE STRETCH "XMAX=60" "YMAX=60"'


@{B}3.43       SetActivation STATUS/N/A@{UB}

Questo comando modifica lo stato di attivazione del carattere attuale.


@{B}3.44       SetAttr ATTR/N/A SET/S CLEAR/S CHANGE/S@{UB}

Questo comando modifica uno o più attributi del font. Se non si specifica
alcuna opzione, il nuovo valore ATTR viene assegnato al parametro
attributi.

Le opzioni SET, CLEAR e CHANGE permettono di modificare selettivamente i
bit attivi nel parametro ATTR, lasciando inalterati gli altri. Con
l'opzione SET, gli attributi vengono aggiunti (OR su bit) a quelli
attuali. Con CLEAR gli attributi vengono cancellati (AND su NOT ATTR).
L'opzione CHANGE, infine, modifica lo stato degli attributi (XOR su bit).


@{B}3.45       SetChar CHAR/N PREV/S NEXT/S PREVON/S NEXTON/S FIRSTON/S
                   LASTON/S@{UB}

Questo comando seleziona uno specifico carattere. Il campo valori del
parametro CHAR è 0-256 (256 corrisponde al carattere indefinito). Vi sono
altri criteri di selezione:

   PREV      Carattere precedente
   NEXT      Carattere successivo
   PREVON    Precedente carattere attivato
   NEXTON    Successivo carattere attivato
   FIRSTON   Primo carattere attivato
   LASTON    Ultimo carattere attivato


@{B}3.46       SetEnv ENV/N/A@{UB}

Questo comando seleziona uno dei due ambienti di lavoro (0 o 1).


@{B}3.47       SetKern KERN/N/A@{UB}

Questo comando imposta il valore di crenatura del carattere corrente.


@{B}3.48       SetPen BKG/N FRG/N GRID/N REMAP/N@{UB}

Questo comando assegna un colore a una o più penne.

   BKG    Colore di fondo
   FRG    Colore di primo piano
   GRID   Colore della griglia
   REMAP  Colore di primo piano sostituibile (-1 = nessuno)


@{B}3.49       SetRefPoint REF1/N REF2/N REF3/N REF4/N@{UB}

Questo comando regola la posizione di uno o più punti di riferimento. Il
terzo punto di riferimento è associato alla linea di base dei caratteri.


@{B}3.50       SetSpace SPACE/N/A@{UB}

Questo comando imposta il valore di spaziatura del carattere corrente.


@{B}3.51       SetXSize XSIZE/N/A@{UB}

Questo comando regola l'ampiezza del carattere corrente.


@{B}3.52       SetZoom DOTHEIGHT/N BEST/S@{UB}

Questo comando imposta il livello di ingrandimento, e cioè il numero di
pixel usati (in verticale) per visualizzare i punti dei carattere nello
schermo. Il valore 20, ad esempio, fa in modo che ogni punto del carattere
sia alto 20 pixel (ciò equivale a un alto livello di ingrandimento). Al
valore 1 corrisponde una visualizzazione a grandezza naturale (nessun
ingrandimento). Quest'ultima impostazione migliora le prestazioni del
programma in alcuni sistemi; può ad esempio essere attivata per
velocizzare l'esecuzione di macro che selezionano in successione tutti i
caratteri del font.

Con l'opzione BEST viene scelto il livello di ingrandimento ottimale per
rendere visibile l'intero carattere attuale.


@{B}3.53       ShiftDown, ShiftLeft, ShiftRight, ShiftUp@{UB}

Questi comandi corrispondono ai quattro gadget di spostamento nella barra
strumenti. L'immagine del carattere viene spostata di un pixel nella
direzione indicata.


@{B}3.54       UnlockGUI@{UB}

Con questo comando si annulla l'effetto del comando "LockGUI",
ripristinando il normale funzionamento del programma.


@{B}3.55       Version PROGRAM/S REXX/S@{UB}

Questo comando fornisce la versione del programma o la versione
dell'interfaccia Rexx. Se non si specifica alcuna opzione, viene fornita
la versione del programma.

@ENDNODE
