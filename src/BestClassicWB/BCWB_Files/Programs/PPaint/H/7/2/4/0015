@DATABASE 0015
@(C) "Copyright © 1992-1997 Cloanto Italia srl"
@REM Cloanto Personal Paint 7 CD-ROM
@FONT topaz.font 8
@WIDTH 74

@NODE Main "Personal Paint 7 - 10. Altri programmi di utilità"
@TOC PPaintCD:H/7/2/4/OO00/Main

@{B}10.        Altri programmi di utilità@{UB}

Personal Paint viene fornito con alcuni programmi di utilità e file di
dati, ideati per operare nello stesso ambiente applicativo del programma
principale. Questo capitolo descrive alcuni programmi memorizzati nel
cassetto "PPaint_Tools" del disco programma.


@{B}10.1       AskAssign@{UB}

Come spiegato nella sezione @{"1.11" LINK PPaintCD:H/7/2/4/0002/Main 1254} ("Parametri di programma e cassetti
predefiniti"), per creare o ridefinire volumi logici è possibile
utilizzare il comando AmigaDOS "Assign". Il programma AskAssign, incluso
nel pacchetto Personal Paint, è una versione "interattiva" di tale
comando: svolge le stesse funzioni di quest'ultimo, ma si avvale di
un'interfaccia grafica e può essere attivato sia da Workbench, con il
mouse, sia da Shell o da CLI. L'utility AskAssign viene anche utilizzata
nella procedura InstallPPaint.

La sezione @{"1.13.1" LINK PPaintCD:H/7/2/4/0002/Main 1513} ("Installazione automatica: il programma
InstallPPaint") spiega come creare cassetti e selezionare percorsi
AmigaDOS a cui assegnare nomi logici. Nella procedura InstallPPaint,
AskAssign viene utilizzato per specificare la posizione in cui installare
i file e i programmi del pacchetto Personal Paint. Se eseguito
individualmente (ad es. selezionando con un doppio click la sua icona),
AskAssign permette di assegnare volumi logici (come "PPaint" o "FONTS")
utilizzando il mouse. Il nome logico da assegnare può essere modificato
editando il campo "ASKNAME" nel gadget testo "Tool Types" ("Parametri")
della finestra Workbench Information ("Informazioni"). Per fare ciò,
occorre selezionare la voce menu Information (nello schermo Workbench)
quando l'icona AskAssign risulta evidenziata (ad es. in seguito alla
selezione con il mouse). I testi presenti nel quadro selezione file di
AskAssign possono essere modificati editando gli altri campi
visualizzabili nel gadget testo "Tool Types". Normalmente, la versione di
AskAssign fornita con Personal Paint è configurata per permettere, se
eseguita da Workbench, l'assegnazione del volume logico "FONTS".


@{B}10.2       ColorText@{UB}

Come spiegato nella sezione @{"3.1.3.2" LINK PPaintCD:H/7/2/4/0017/Main 477}, l'editor di testi di Personal Paint
è in grado di utilizzare tutti i tipi di font, compresi quelli a colori
(tra i file acclusi al programma, vi sono anche alcuni font a colori). Il
sistema operativo di Amiga, a partire dalla versione 2.0, gestisce
direttamente i font a colori. Operando con versioni precedenti, è invece
necessario utilizzare il programma ColorText per integrare nel software di
sistema le appropriate funzioni di gestione font. Il programma ColorText è
stato sviluppato da Inter/Active Softworks, creatrice anche del formato
ColorFont.

Nei sistemi operativi precedenti la versione 2.0, ColorText può essere
attivato con un doppio click sulla sua icona. A partire dalla versione
2.0, non è necessario attivare ColorText per utilizzare i font a colori.


@{B}10.3       Driver HP DeskJet@{UB}

A Personal Paint sono allegati i nuovi driver HP DeskJet (sviluppati
congiuntamente da Cloanto e Commodore-Amiga). Le versioni di questi driver
sono le prime senza il famoso problema della compressione RLE. Il driver
550C utilizza l'inchiostro nero oltre agli inchiostri ciano, magenta e
giallo, e non ha più la limitazione dei 10 pollici verticali nelle stampe
grafiche. Rispetto alle precedenti versioni, inoltre, il driver fa uso di
nuove procedure per il bilanciamento del ciano.

I driver DeskJet utilizzano l'impostazione del parametro "Soglia B/N" per
effettuare uno schiarimento progressivo dell'immagine nelle stampe a
colori. Utilizzando la stampa a 24 bit di Personal Paint con questi
driver, bisognerebbe regolare a 1 (nessuno schiarimento) il suddetto
parametro ed evitare i valori 4, 5 e 6 del parametro "Densità" (questi
comportano diversi livelli di schiarimento - o @{I}depletion@{UI} - e
interlacciamento). Per accrescere la qualità di stampa, è invece
consigliabile regolare la densità a 7, attivando così l'interlacciamento
di stampa (@{I}shingling@{UI}) senza modificare ulteriormente l'intensità.

I driver sono consigliati anche per le stampanti DeskJet 560C e DeskJet
520. Qualche utente, in base a informazioni a volte incomplete, è stato
portato a ritenere che tali stampanti potessero lavorare a 600×300 punti
per pollice (dpi) in modo grafico. Queste capacità (spesso reclamizzate),
sono legate all'utilizzo della tecnica RET (@{I}Resolution Enhancement
Technology@{UI}) applicata ai dati 300×300 dpi. Queste stampanti non sono in
grado di stampare a colori a 600×300 dpi, né risulta alcun comando
documentato che consenta di inviare dati grafici in bianco e nero oltre i
300×300 dpi. Pertanto, i driver allegati a Personal Paint sfruttano
pienamente anche le capacità di queste stampanti. Il testo viene stampato
a 600×300 dpi a seconda dell'impostazione della stampante (stampa in modo
testo - non grafica).


@{B}10.4       Font@{UB}

Del pacchetto Personal Paint fanno parte diversi font a colori e un font
dal nome "Personal.font". Questi possono essere installati dalle procedure
di installazione.

Personal Paint e ColorType usano lo stesso font Personal nell'interfaccia
utente. Anche il font è stato aggiornato ed esteso periodicamente. Avendo
installato versioni diverse di entrambi i programmi, potrebbe essere
richiesta una versione meno recente del font, per cui potrebbero essere
visualizzati "strani" simboli nell'interfaccia utente. In questo caso è
sufficiente cancellare il font Personal dal cassetto "FONTS:". Tutte le
versioni di Personal Paint e di PFM2 ricercano il font anche nel proprio
cassetto di partenza, dove il font viene normalmente copiato dalla
procedura di installazione automatica.

Per chi usa il font Topaz 8 per visualizzare i nomi delle icone sullo
schermo Workbench, Personal 8 potrebbe essere, per compattezza e
leggibilità, un ottimo sostituto.

@ENDNODE
