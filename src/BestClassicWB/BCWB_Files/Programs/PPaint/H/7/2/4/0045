@DATABASE 0045
@(C) "Copyright © 1992-1997 Cloanto Italia srl"
@REM Cloanto Personal Paint 7 CD-ROM
@FONT topaz.font 8
@WIDTH 74

@NODE Main "Personal Paint 7 - A. Messaggi del programma"
@TOC PPaintCD:H/7/2/4/OO00/Main

@{B}A.         Messaggi del programma@{UB}

Questa appendice elenca (in ordine alfabetico) e commenta i più importanti
messaggi di Personal Paint. Per una descrizione dettagliata dei singoli
argomenti si rimanda alle relative sezioni.

Se un messaggio viene visualizzato in un quadro dotato unicamente dei
gadget "Procedere" e "Annullare", oppure del solo gadget "Va bene", la
pressione del tasto <Return> corrisponde alla selezione dei gadget
"Procedere" e "Va bene", mentre è possibile premere il tasto <Esc> in
sostituzione del gadget "Annullare". Le sezioni @{"1.10.12" LINK PPaintCD:H/7/2/4/0002/Main 1153} ("Il tasto
<Return>") e @{"1.10.16" LINK PPaintCD:H/7/2/4/0002/Main 1205} ("Il tasto <Esc>") contengono ulteriori informazioni
sull'argomento.


@{B}Animazione impossibile: l'immagine è più grande dello schermo@{UB}

Come spiegato nell'introduzione all'animazione, il formato del fotogramma
non può eccedere i limiti dello schermo. Può essere necessario aprire uno
schermo più grande selezionando un modo overscan o un differente modo
video, oppure attivando l'autotraslazione.


@{B}Audio non attivabile@{UB}

Personal Paint non è riuscito ad attivare il programma CloantoAudio, dopo
averlo cercato nell'unità logica "DEVS" e nel cassetto (o volume) da cui è
stato caricato il programma. Normalmente il volume logico "DEVS" viene
assegnato al cassetto "devs" del disco Workbench utilizzato per avviare il
calcolatore. È possibile che Personal Paint abbia trovato il modulo audio,
ma questo non abbia risposto in tempo utile (funzione "handshake") a causa
di un'altra operazione in corso sul disco o per insufficienza di memoria.
Personal Paint tenta di caricare il modulo audio solo se il calcolatore
utilizzato è dotato di una sufficiente quantità di memoria e se tale
modulo non è già stato caricato da un altro programma Cloanto. Lo stesso
modulo CloantoAudio può essere utilizzato da un numero illimitato di
programmi Cloanto: tale soluzione consente di superare il limite imposto
dal sistema operativo circa il numero massimo di canali audio apribili. Se
è stato attivato manualmente il modulo CloantoAudio (ad es. selezionando
con un doppio click la sua icona), quest'ultimo rimane residente in RAM
fino al riavvio o allo spegnimento del calcolatore e non deve
ulteriormente essere caricato dai programmi clienti. Si rimanda alle
sezioni @{"1.11" LINK PPaintCD:H/7/2/4/0002/Main 1254} ("Variabili di programma e cassetti predefiniti") e @{"1.13" LINK PPaintCD:H/7/2/4/0002/Main 1458}
("Installazione di Personal Paint").


@{B}Dati non corretti@{UB}

Questo messaggio di carattere generale viene utilizzato da Personal Paint
per segnalare l'individuazione di dati incongruenti. Un'operazione che
determina tale errore è ad esempio, la lettura di un'immagine avente
dimensioni 0 per 0. Il messaggio può anche indicare un uso improprio dei
byte di allineamento in un file IFF.


@{B}Decrittazione impossibile@{UB}

Si è cercato di leggere un'immagine in formato crittato senza aver immesso
il codice di crittazione esatto. Per leggere un'immagine crittata è
necessario che il codice utilizzato (menu "Parametri/Codice crittazione")
sia lo stesso definito per memorizzare l'immagine. Il messaggio potrebbe
apparire anche se il disco ha subito danni o se il file è stato modificato
da un altro programma, anche se ciò è molto raro. Sezioni @{"4.1" LINK PPaintCD:H/7/2/4/0049/Main 11}, @{"4.2" LINK PPaintCD:H/7/2/4/0049/Main 163} e
@{"9.4" LINK PPaintCD:H/7/2/4/0047/Main 254}.


@{B}Dimensione maschera colori non coincide@{UB}

Per l'operazione richiesta, è necessario che le dimensioni della maschera
colori coincidano con quelle dell'immagine da mascherare. Sezione @{"8.2" LINK PPaintCD:H/7/2/4/0016/Main 345} e
rispettive sotto-sezioni.


@{B}Dimensioni attuali ..., ... piani
Area utilizzata ..., ... piani@{UB}

La funzione "Troncare/Informazioni" del menu Pennello visualizza un
requester contenente alcuni dati sul pennello in uso. Per ulteriori
dettagli si veda la sezione @{"5.13" LINK PPaintCD:H/7/2/4/0048/Main 547}.


@{B}Dimensioni finestra non valide@{UB}

Per adattarsi ai testi in esso contenuti, il requester che si è tentato di
visualizzare dovrebbe assumere dimensioni superiori a quelle dello
schermo. Questo messaggio può apparire se sono state apportate modifiche
ai testi di un file "UIText", senza considerare i limiti di spazio imposti
dai modi video a bassa risoluzione. Sezioni @{"1.14" LINK PPaintCD:H/7/2/4/0002/Main 1520} e @{"9.11" LINK PPaintCD:H/7/2/4/0047/Main 721}.


@{B}Errore di sintassi nella linea ...@{UB}

È stato individuato un errore in un file parametri. Nella riga indicata
dal messaggio è presente un codice non riconosciuto, oppure un comando è
privo di uno o più parametri, o questi sono in un formato non corretto.
Sezione @{"9.2" LINK PPaintCD:H/7/2/4/0047/Main 87} e appendice @{"C" LINK PPaintCD:H/7/2/4/0044/Main 1}.


@{B}Errore durante la scrittura dell'archivio@{UB}

Nella maggior parte dei casi, questo messaggio indica che non c'è più
memoria disponibile (in RAM o su disco) per memorizzare i dati
dell'archivio. Sezioni @{"5.10.2" LINK PPaintCD:H/7/2/4/0048/Main 376} e @{"11.1" LINK PPaintCD:H/7/2/4/0046/Main 8}.


@{B}Errore: i codici sono differenti@{UB}

Quando si imposta il codice di crittazione, Personal Paint richiede che il
codice venga scritto due volte di seguito. Se il primo codice e il codice
di controllo sono differenti appare questo messaggio. Questo controllo ha
lo scopo di prevenire che un'immagine memorizzata con un codice di
crittazione sbagliato a causa di una distrazione non sia più ricuperabile.
Sezione @{"9.4" LINK PPaintCD:H/7/2/4/0047/Main 254} ("Codice di crittazione").


@{B}Errore nel caricamento di UIGraphics.pic@{UB}

Il file contenente le immagini dell'interfaccia utente di Personal Paint
non può essere caricato. Tra le possibili cause: il file non è stato
trovato, memoria insufficiente, file corrotto. Quando si edita l'immagine
in questione è importante che le linee di riferimento usate per delimitare
le aree grafiche non vengano in alcun modo alterate (sezione @{"1.14" LINK PPaintCD:H/7/2/4/0002/Main 1520}).


@{B}Errore nella gestione del file@{UB}

Personal Paint visualizza diversi messaggi di errore per segnalare i vari
problemi che possono verificarsi durante le operazioni di lettura e di
scrittura. Il sistema operativo può, tuttavia, riportare un codice di
errore non traducibile in un messaggio più preciso. Se ciò accade durante
un'operazione di lettura/scrittura di un file, il programma visualizza
questo messaggio.


@{B}Errore nella gestione della stampante@{UB}

Il sistema operativo ha riscontrato un errore durante l'invio di dati alla
stampante. Le possibili cause sono: la stampante è spenta o non è in linea
(@{I}off-line@{UI}); non vi è carta nella stampante o la carta è inceppata; il
coperchio della stampante è aperto; il cavo di alimentazione della
stampante non è connesso correttamente; è stata selezionata, tramite
Preferences, la porta errata (seriale o parallela). Sezioni @{"4.3" LINK PPaintCD:H/7/2/4/0049/Main 254} e @{"11.3" LINK PPaintCD:H/7/2/4/0046/Main 146}.


@{B}Errore nell'apertura di diskfont.library versione 34
Errore nell'apertura di icon.library versione 33@{UB}

La libreria specificata non esiste, oppure il suo numero di versione è
inferiore a quello richiesto.


@{B}È stato raggiunto il limite della memoria virtuale@{UB}

Questo messaggio di avvertimento indica che una o entrambe le periferiche
usate dalla memoria virtuale hanno uno spazio libero di memorizzazione
uguale o ingeriore al minimo richiesto. Ciò può accadere in seguito alla
selezione di una nuova periferica, oppure modificando i valori minimi.


@{B}I fotogrammi del pennello verranno persi@{UB}

Il pennello attuale è un anim-brush con più di un fotogramma. L'anim-brush
non è ancora stato memorizzato. Il comando selezionato porterebbe alla
perdita di tutti i fotogrammi tranne quello attuale.


@{B}Il cassetto non è vuoto@{UB}

La funzione "Cancellare" è stata applicata a un cassetto non vuoto.


@{B}Il file dei testi interfaccia utente non può essere aperto@{UB}

Il file "UIText" associato alla lingua selezionata non è stato trovato.
Personal Paint cerca i file parametri e i file con i testi
dell'interfaccia nel cassetto "PPaint_Prefs" all'interno del volume
"PPaint". Sezioni @{"1.14" LINK PPaintCD:H/7/2/4/0002/Main 1520} e @{"9.11" LINK PPaintCD:H/7/2/4/0047/Main 721}.


@{B}Il file esiste e verrebbe sovrascritto@{UB}

È stata selezionata un'operazione che comporta la sovrascrittura di un
file esistente. L'opzione "Conferma sovrascrittura" (sezione @{"9.9.6" LINK PPaintCD:H/7/2/4/0047/Main 592}) è
attivata, quindi il programma visualizza questo messaggio assieme al nome
del file oggetto di modifica. L'operazione può essere annullata
selezionando il gadget "Annullare" del quadro contenente il messaggio.
Così facendo, è possibile eseguire nuovamente la funzione, utilizzando un
nome diverso.


@{B}Il file non contiene i dati richiesti@{UB}

Il file selezionato per un'operazione di lettura non contiene dati nel
formato richiesto, oppure i dati del file sono danneggiati. L'errore in
questione può essere segnalato, ad esempio, se Personal Paint tenta di
leggere un file parametri, ma il file selezionato contiene invece un
pennello. Per evitare simili inconvenienti si sconsiglia di memorizzare
file contenenti dati di tipo diverso in uno stesso cassetto. È inoltre
buona norma aggiungere opportuni suffissi ai nomi dei file. Sezioni @{"1.4" LINK PPaintCD:H/7/2/4/0002/Main 260} e
@{"1.11" LINK PPaintCD:H/7/2/4/0002/Main 1254}.


@{B}Il file non esiste@{UB}

È stato specificato il nome di un file per un'operazione di lettura, ma
tale file non è stato trovato nel percorso specificato. La sezione @{"3.4" LINK PPaintCD:H/7/2/4/0017/Main 1478}
("Il quadro di selezione file") spiega come evitare possibili errori di
scrittura di nomi di file e cassetti.


@{B}Il file sarà cancellato@{UB}

La funzione "Cancellare file" sta per agire sul file specificato.
L'operazione può essere annullata selezionando il gadget "Annullare" nel
requester contenente il messaggio.


@{B}Il filtro selezionato richiede due ambienti@{UB}

Alcuni filtri, tra cui quelli per la creazione di stereogrammi, richiedono
la presenza contemporanea di entrambi gli ambienti di lavoro (cioè due
immagini). I filtri elaborano l'immagine attuale, usando quella
alternativa come sorgente.


@{B}Il filtro selezionato richiede un pennello@{UB}

Alcuni filtri usano il pennello attuale per effettuare particolari
elaborazioni dell'immagine. Questo messaggio viene visualizzato se il
pennello attuale non è stato definito.


@{B}Il filtro selezionato richiede un ulteriore pennello@{UB}

Filtri come la trasparenza pennello in modo @{I}alpha channel@{UI} richiedono la
presenza di due pennelli consecutivi.


@{B}Il font non può essere aperto@{UB}

Il programma non può accedere al font indicato nel quadro selezione font.
Questo può capitare se il nome del font non è stato digitato
correttamente, o se non vi è sufficiente memoria libera, o se si è
verificato un errore di lettura nell'operazione. Sezione @{"3.1.3.2" LINK PPaintCD:H/7/2/4/0017/Main 477}.


@{B}Il modo video richiesto non gestisce double-buffering@{UB}

Il modo video selezionato non è in grado di gestire la tecnica
double-buffering. La sezione introduttiva sull'animazione ha maggiori
dettagli in merito. Dopo che il messaggio di avvertimento è stato
visualizzato una prima volta, esso non viene più usato (a meno che non
cambi il modo video).


@{B}Il modulo PostScript non può essere aperto@{UB}

Personal Paint non è stato in grado di accedere al file "PPaint_PS", il
modulo esterno che permette al programma di comunicare con una stampante
PostScript. Sezioni @{"1.13" LINK PPaintCD:H/7/2/4/0002/Main 1458} e @{"4.3.3" LINK PPaintCD:H/7/2/4/0049/Main 734}.


@{B}Il pennello n° ... sarà cancellato@{UB}

Questo messaggio viene visualizzato prima che la funzione "Liberare
pennello" (sezione @{"5.7" LINK PPaintCD:H/7/2/4/0048/Main 158}) venga eseguita. Se l'operazione viene confermata,
il pennello non potrà essere recuperato con la funzione "Ripristinare
pennello" (sezione @{"5.6" LINK PPaintCD:H/7/2/4/0048/Main 147}).


@{B}Il testo interfaccia utente ... andrebbe accorciato
Il testo interfaccia utente ... andrebbe reso divisibile@{UB}

La lettura del file "UIText" per la lingua selezionata è stata completata
con successo, ma alcuni testi sono troppo lunghi per essere visualizzati
in alcuni modi video. Un testo può essere reso divisibile inserendovi uno
o più caratteri di sottolineatura ("_"): i punti così individuati indicano
a Personal Paint come scindere, quando necessario, il testo in più righe.
Alcuni testi (quelli non compresi nella sezione "TMS") possono essere
visualizzati solo su un'unica riga. Se questi sono troppo lunghi, devono
essere necessariamente accorciati. Sezioni @{"1.14" LINK PPaintCD:H/7/2/4/0002/Main 1520} e @{"9.11" LINK PPaintCD:H/7/2/4/0047/Main 721}.


@{B}Immagine troppo grande@{UB}

L'hardware di Amiga pone dei limiti ai formati grafici gestibili da
Personal Paint. Il chip blitter originale può manipolare aree grafiche
fino ad un massimo di 1008 per 1024 pixel. I modelli di Amiga con chip ECS
o con architettura grafica avanzata, invece, sono in grado di gestire
immagini fino a 32752 per 32767 pixel.


@{B}Inibita cancellazione file
Inibita lettura file
Inibita scrittura file@{UB}

Al file è associata una protezione software che ne impedisce, da parte del
sistema operativo, la cancellazione, la lettura o la modifica. Occorre
utilizzare il comando Workbench "Information" (o "Info") o il comando
Shell/CLI "Protect" per modificare lo stato di protezione del file.


@{B}Inibita scrittura supporto@{UB}

Il programma non può scrivere su un disco protetto. Per abilitare la
scrittura bisogna coprire il foro posto nell'angolo del disco, spostando
l'apposito cursore di plastica. Sezione @{"11.2" LINK PPaintCD:H/7/2/4/0046/Main 55}.


@{B}I parametri della memoria virtuale non possono essere modificati@{UB}

Non vi è abbastanza spazio di memorizzazione per spostare gli oggetti che
si trovano in memoria virtuale. I cambiamenti apportati ai parametri della
memoria virtuale vengono ignorati.


@{B}L'altra immagine è stata modificata@{UB}

È stato selezionato il menu "Progetto/Ambiente di lavoro/Copiare in
alternativo", ma l'immagine dell'altro ambiente ha subito modifiche e non
è stata memorizzata. Confermando l'operazione, tale immagine viene persa.
Sezione @{"4.8.2" LINK PPaintCD:H/7/2/4/0049/Main 1367}


@{B}L'animazione è stata modificata@{UB}

L'animazione è stata modificata e non ancora memorizzata su file.
Procedendo con l'operazione richiesta, l'animazione sarà persa.


@{B}L'animazione può essere visualizzata con "Animare file"@{UB}

Alcuni tipi di animazione (ad es. alcuni file HAM e HAM8) non possono
essere letti ed editati da Personal Paint, ma solo visualizzati da file.


@{B}L'animazione sarà persa@{UB}

Il comando selezionato comporta la perdita dell'animazione corrente.


@{B}L'archivio non contiene i dati richiesti@{UB}

Una funzione del programma ha tentato di utilizzare il contenuto
dell'archivio, ma questo è risultato vuoto, oppure i dati trovati non sono
nel formato richiesto. Questo messaggio può apparire, ad esempio,
attivando la funzione "Archivio/Leggere pennello" quando l'archivio
contiene del testo.


@{B}L'archivio non può essere aperto@{UB}

L'archivio di sistema (il dispositivo che consente ai programmi di
scambiare dati) non può essere aperto. Probabilmente il sistema operativo
non è riuscito ad accedere al file "clipboard.device" nell'unità logica
"DEVS". Personal Paint tenta comunque di aprire l'archivio (se non è già
stato aperto) ad ogni operazione che ne faccia uso.


@{B}L'area di ripristino sarà liberata@{UB}

È stata esplicitamente richiesta la cancellazione della memoria riservata
alla funzione di ripristino (ad es. il gadget "Annullare ultima modifica"
è stato selezionato con il pulsante destro del mouse) oppure, per mancanza
di memoria chip, l'operazione da effettuare non potrà essere
successivamente annullata. Se la memoria disponibile non permette di
visualizzare questo messaggio, l'area di ripristino viene liberata senza
richiedere conferma. Sezioni @{"3.1.10" LINK PPaintCD:H/7/2/4/0017/Main 1334} e @{"11.1" LINK PPaintCD:H/7/2/4/0046/Main 8}.


@{B}Le dimensioni del pennello successivo non corrispondono@{UB}

Il comando "Pennello/Colori/Trasparenza successiva", non può essere
eseguito in quanto le dimensioni del pennello attuale e quelle del
pennello successivo non coincidono. Sezione @{"5.9.7" LINK PPaintCD:H/7/2/4/0048/Main 313}.


@{B}Librerie di I/O non individuate@{UB}

Questo messaggio di errore indica che Personal Paint non è stato in grado
di trovare e caricare le sue librerie di I/O (utilizzate per la lettura e
la scrittura di file). Normalmente queste librerie si trovano nel cassetto
"libs", all'interno del cassetto del programma. Questo potrebbe essere
dovuto a un'installazione errata. Di solito Personal Paint cerca questi
file sia nel cassetto locale, sia nel percorso di sistema "LIBS:",
utilizzando le librerie con versione più recente.


@{B}L'immagine è incompleta@{UB}

Personal Paint può ora leggere file incompleti o danneggiati.


@{B}L'immagine è stata modificata@{UB}

L'immagine attuale ha subito modifiche successive alla sua ultima
memorizzazione. L'operazione selezionata (ad es. "Leggere immagine" o
"Fine operazioni") sta per causare la perdita dell'immagine.


@{B}Linea troppo lunga: ...@{UB}

È stato incontrato un errore durante la lettura di un file parametri. La
linea indicata nel messaggio è eccessivamente lunga (cioè contiene troppi
caratteri). Sezioni @{"9.1" LINK PPaintCD:H/7/2/4/0047/Main 9}, @{"9.2" LINK PPaintCD:H/7/2/4/0047/Main 87} e appendice @{"C" LINK PPaintCD:H/7/2/4/0044/Main 1}.


@{B}Lo schermo non è più disponibile@{UB}

Lo schermo selezionato nel quadro "Copiare schermo" è stato chiuso prima
che l'operazione potesse essere eseguita. Sezione @{"4.4" LINK PPaintCD:H/7/2/4/0049/Main 1089}


@{B}Lo schermo richiesto non può essere usato
Lo schermo richiesto richiede S.O. 2.x
Lo schermo richiesto richiede i chip ECS@{UB}

Il programma ha letto un file IFF-ILBM contenente informazioni su un
particolare modo video. A causa delle limitazioni dell'hardware o del
sistema operativo in uso, Personal Paint dovrà visualizzare l'immagine in
un modo video differente. Sezioni @{"4.1" LINK PPaintCD:H/7/2/4/0049/Main 11} e @{"11.4" LINK PPaintCD:H/7/2/4/0046/Main 351}.


@{B}Lo schermo Workbench non può essere aperto@{UB}

Personal Paint non ha potuto aprire lo schermo Workbench, come richiesto
in un file parametri o tramite l'apposita voce menu. Probabilmente non vi
è sufficiente memoria chip libera. Sezioni @{"9.15" LINK PPaintCD:H/7/2/4/0047/Main 973} e @{"11.1" LINK PPaintCD:H/7/2/4/0046/Main 8}.


@{B}Lo schermo Workbench non può essere chiuso@{UB}

Personal Paint non è stato in grado di chiudere lo schermo Workbench,
poiché questo contiene altre finestre oltre a quelle dedicate al contenuto
di dischi e cassetti. Sezione @{"9.15" LINK PPaintCD:H/7/2/4/0047/Main 973}.


@{B}L'unità stampante non può essere aperta@{UB}

Personal Paint non è stato in grado di attivare l'unità stampante per
eseguire una operazione di stampa. È possibile che non vi sia sufficiente
memoria libera, o che il sistema operativo non sia stato in grado di
accedere al file "printer.device" nel cassetto "Printers" dell'unità
logica "DEVS". Sezioni @{"1.11" LINK PPaintCD:H/7/2/4/0002/Main 1254}, @{"1.13" LINK PPaintCD:H/7/2/4/0002/Main 1458} e @{"11.3" LINK PPaintCD:H/7/2/4/0046/Main 146}.


@{B}Memoria chip insufficiente per aprire quadro
Memoria chip insufficiente per lo schermo richiesto@{UB}

Non vi è sufficiente memoria di tipo chip per aprire lo schermo, la
finestra o il requester. Sezioni @{"1.3.2" LINK PPaintCD:H/7/2/4/0002/Main 94} e @{"11.1" LINK PPaintCD:H/7/2/4/0046/Main 8}.


@{B}Memoria insufficiente
Memoria insufficiente per leggere i testi interfaccia utente @{UB}

Non vi è sufficiente memoria libera per eseguire l'operazione richiesta.
Sezioni @{"1.3.2" LINK PPaintCD:H/7/2/4/0002/Main 94} e @{"11.1" LINK PPaintCD:H/7/2/4/0046/Main 8}.


@{B}Modo risparmio memoria@{UB}

Questo messaggio indica che Personal Paint è in esecuzione in un sistema
con poca RAM: il programma opea in modo da ridurre al minimo l'occupazione
di memoria. Il modo risparmio memoria può anche essere attivato
manualmente, tenendo premuto il tasto <F1> durante l'avvio del programma.
Rispetto al modo operativo normale, il programma non si avvale delle
funzioni audio (il modulo CloantoAudio non viene attivato) e non memorizza
le liste del quadro selezione file per velocizzarne le operazioni. Alla
partenza del programma, inoltre, viene chiuso lo schermo Workbench e il
dispositivo di gestione della stampante non viene pre-caricato (lo stesso,
inoltre, viene immediatamente rimosso dalla RAM dopo ogni operazione di
stampa). Sezioni @{"9.15" LINK PPaintCD:H/7/2/4/0047/Main 973} e @{"11.1" LINK PPaintCD:H/7/2/4/0046/Main 8}.


@{B}Nessun fotogramma può essere eliminato@{UB}

La funzione "Ottimizzare fotogrammi" non ha trovato fotogrammi identici.


@{B}Non ci sono altri pennelli@{UB}

Il comando "Pennello/Colori/Trasparenza successiva" (che permette di
copiare le informazioni di trasparenza da un pennello all'altro) è fallito
in quanto il pennello in uso è l'unico attualmente disponibile.


@{B}Non è possibile fondere animazioni@{UB}

La funzione "Fusione colori" può gestire solo immagini e pennelli, non
animazioni.


@{B}Non è possibile leggere Anim-Brush come animazioni
Non è possibile leggere animazioni come Anim-Brush@{UB}

Per gli anim-brush Amiga viene utilizzato un formato di memorizzazione
(descritto nella sezione @{"6.8.2" LINK PPaintCD:H/7/2/4/2151/Main 402}) diverso da quello normalmente usato per
le animazioni. Inoltre le dimensioni degli anim-brush possono essere
incompatibili con i formati richiesti per la visualizzazione di
animazioni. Queste differenze rendono difficile una gestione comune di
animazioni e anim-brush. Personal Paint permette di convertire tra i due
formati grazie a specifici programmi ARexx. Un anim-brush può inoltre
venire "ritagliato" dall'animazione attuale premendo tre volte sullo
strumento di Definizione pennello (sezione @{"3.1.6" LINK PPaintCD:H/7/2/4/0017/Main 1200}).


@{B}Non esiste una mappa colori per il font attuale@{UB}

È stato eseguito il comando "Colori/Tavolozza/Da font", ma al font
corrente non è associata una tavolozza di colori. Sezioni @{"3.1.3.2" LINK PPaintCD:H/7/2/4/0017/Main 477} e
@{"8.1.8" LINK PPaintCD:H/7/2/4/0016/Main 323}.


@{B}Non è stato installato il monitor per lo schermo richiesto@{UB}

Si è cercato di leggere un file IFF-ILBM contenente riferimenti a un modo
video non gestito dall'hardware o dal sistema operativo in uso. (Di
solito, i file in altri formati non contengono informazioni relative ai
modi video.) Questo può anche accadere se il sistema è teoricamente in
grado di attivare il modo video richiesto, ma questo non è stato abilitato
come indicato nella sezione @{"11.4" LINK PPaintCD:H/7/2/4/0046/Main 351}.


@{B}Numero colori non ammesso per lo schermo richiesto@{UB}

Nella maggior parte dei casi, questo messaggio indica che l'hardware di
cui si dispone non è in grado di visualizzare contemporaneamente il numero
di colori indicati in un file immagine o in un file parametri.
Probabilmente, il file che si sta leggendo è stato creato con un
calcolatore che è in grado di gestire tale modo video con un numero di
colori più elevato rispetto a quanto consentito dal calcolatore in uso. In
questi casi Personal Paint imposta automaticamente il modo video che più
si adatta alla situazione.


@{B}Oggetto troppo grande@{UB}

È la traduzione di un messaggio interno del sistema operativo di Amiga.
Durante l'accesso a un file, il sistema operativo si è imbattuto in un
insieme di dati che non ha potuto elaborare a causa del loro eccessivo
volume.


@{B}Operazione impossibile@{UB}

Una funzione del sistema operativo di Amiga ha dato un esito negativo,
senza specificare la precisa causa dell'errore. Personal Paint non ha
potuto proseguire con l'operazione.


@{B}Operazioni non annullabili@{UB}

Lo storyboard non sarà in grado di annullare l'operazione richiesta.
Confermando l'operazione, le funzioni "Ripristinare" e "Annullare"
verranno disabilitate.


@{B}Parametro non valido nella linea ...@{UB}

È stato incontrato un errore durante la lettura di un file parametri. Uno
o più parametri di una istruzione nella linea specificata è impostato con
valori fuori dai limiti ammessi. Sezioni @{"9.1" LINK PPaintCD:H/7/2/4/0047/Main 9}, @{"9.2" LINK PPaintCD:H/7/2/4/0047/Main 87} e appendice @{"C" LINK PPaintCD:H/7/2/4/0044/Main 1}.


@{B}Parte dell'immagine sarà persa@{UB}

Le dimensioni specificate in un cambio di formato sono inferiori a quelle
dell'immagine attuale. Se nel requester di selezione del formato non si è
attivata l'opzione "Rimodellare", il programma visualizza questo ulteriore
messaggio di avvertimento. Sezioni @{"4.1" LINK PPaintCD:H/7/2/4/0049/Main 11} e @{"4.5" LINK PPaintCD:H/7/2/4/0049/Main 1127}.


@{B}Percorso errato@{UB}

Il percorso (cioè l'insieme dei nomi dei cassetti separati da segni "/")
indicato nel quadro selezione file non esiste nel volume specificato. Uno
o più nomi di cassetti sono errati o troppo lunghi (25 caratteri al
massimo), oppure sono stati utilizzati caratteri non consentiti. Sezioni
@{"1.4" LINK PPaintCD:H/7/2/4/0002/Main 260} ("Nomi e titoli"), @{"1.5" LINK PPaintCD:H/7/2/4/0002/Main 317} ("I cassetti") e @{"3.4" LINK PPaintCD:H/7/2/4/0017/Main 1478} ("Il quadro di
selezione file").

Le procedure della memoria virtuale usano questo messaggio per indicare
che non è possibile accedere al percorso indicato. Personal Paint tenta di
creare l'ultimo cassetto del percorso (di solito, il cassetto "t"), ma il
resto del percorso deve riferirsi a periferiche e cassetti esistenti.


@{B}Percorso troppo lungo@{UB}

Il percorso indicato comprende un numero troppo elevato di livelli
(cassetti all'interno di cassetti), che il sistema operativo di Amiga non
è in grado di gestire.


@{B}Personal.font non può essere aperto@{UB}

Personal Paint utilizza un font particolare, contenente speciali simboli,
per visualizzare i testi della sua interfaccia utente. All'avvio, il
programma tenta di accedere al font "Personal.font" nell'unità logica
"FONTS" o nel cassetto "PPaint:Fonts". Sezione @{"1.13" LINK PPaintCD:H/7/2/4/0002/Main 1458}.


@{B}Procedura di compressione dati non riconosciuta@{UB}

I dati grafici possono occupare una quantità di memoria considerevole.
Esistono diverse tecniche per @{I}comprimere@{UI} questi dati, in modo da ridurre
l'occupazione di memoria. Personal Paint utilizza e riconosce diverse
tecniche per la compressione delle immagini, nell'ambito dei vari formati
file (IFF-ILBM, GIF, PCX, ecc.). Può accadere, però, che un altro
programma abbia scritto dei dati utilizzando un metodo (o @{I}algoritmo@{UI}) di
compressione non riconosciuto da Personal Paint. Quando quest'ultimo tenta
di leggere i dati, l'operazione viene annullata e appare questo messaggio.
Per consentire la lettura dei dati in questione occorre memorizzare gli
stessi in un formato diverso.


@{B}Saranno eliminati ... fotogrammi su ...@{UB}

La funzione "Ottimizzare fotogrammi" indica quanti fotogrammi verrebbero
eliminati, chiedendo conferma prima di procedere.


@{B}Selezione formato
Formato richiesto ...
Formato attuale ... - ... colori
Formato immagine ...
Formato attuale ... - ... colori@{UB}

Il formato dell'immagine attuale (ad es. dimensioni e/o numero di colori)
sta per essere modificato secondo quanto specificato nel quadro "Formato
immagine e schermo" o indicato in un file grafico o in un file parametri.
Nell'operazione di lettura di un'immagine, questo requester permette di
scegliere tra il formato nuovo e quello corrente. Se i due formati sono
differenti, è anche possibile attivare l'opzione "Rimodellare" per
ridimensionare l'immagine. Sezioni @{"4.1" LINK PPaintCD:H/7/2/4/0049/Main 11}, @{"4.5" LINK PPaintCD:H/7/2/4/0049/Main 1127}, @{"9.7" LINK PPaintCD:H/7/2/4/0047/Main 363}, @{"9.8" LINK PPaintCD:H/7/2/4/0047/Main 414} e @{"9.13.3" LINK PPaintCD:H/7/2/4/0047/Main 833}.


@{B}Selezione modo video
Immagine selezionata...
Modo attuale ... - ... colori@{UB}

L'immagine selezionata per un'operazione di lettura ha le stesse
dimensioni dell'immagine attuale. Tuttavia, per visualizzare il file
selezionato occorrerebbe attivare un modo video diverso da quello in uso
(secondo le informazioni sul modo video trovate in un file IFF-ILBM o
calcolate da Personal Paint). Questo requester permette di decidere se
mantenere il modo video attuale o se adottare il modo video indicato.
Sezione @{"4.1" LINK PPaintCD:H/7/2/4/0049/Main 11}.


@{B}Stampa copia ... di ...@{UB}

Il programma sta stampando un'immagine o un pennello. Dall'indicatore
dello stato di avanzamento è possibile trarre informazioni sulla quantità
di dati già inviati alla stampante e su quelli ancora da inviare. Sezioni
@{"4.3" LINK PPaintCD:H/7/2/4/0049/Main 254}, @{"5.3" LINK PPaintCD:H/7/2/4/0048/Main 94} e @{"11.3" LINK PPaintCD:H/7/2/4/0046/Main 146}.


@{B}Struttura IFF malformata@{UB}

Il file in formato IFF letto da Personal Paint non è conforme allo
standard definito per il formato. Alcuni programmi non si servono
correttamente del formato IFF.


@{B}Studio Print Server non può essere attivato@{UB}

È stato selezionato il modo di stampa "Studio", ma il programma non è
stato in grado di attivare il server di stampa di Studio. La causa più
probabile è che il programma Studio non sia stato installato, o è presente
una versione non recente di tale software. Personal Paint si interfaccia
con la versione 2 (e successive) di Studio e CanonStudio. Entrambi i
programmi dispongono della funzione Server. Per sfruttare una versione
precedente di Studio si deve usare il modo di stampa "PRT" (stampante di
sistema) di Personal Paint. In questo caso, può essere preferibile
attivare anche la stampa a 24 bit di Personal Paint (sezione @{"4.3.2.4" LINK PPaintCD:H/7/2/4/0049/Main 527}).


@{B}Supporto incompatibile@{UB}

Il disco nel drive specificato non è stato riconosciuto dal sistema
operativo come un disco in formato AmigaDOS. Il disco può essere
danneggiato, non formattato, o predisposto per il formato di un altro
calcolatore. Sezioni @{"1.3.4" LINK PPaintCD:H/7/2/4/0002/Main 211}, @{"4.1" LINK PPaintCD:H/7/2/4/0049/Main 11} e @{"11.2" LINK PPaintCD:H/7/2/4/0046/Main 55}.


@{B}Supporto inesistente@{UB}

La periferica indicata non contiene alcun supporto di memorizzazione.
Probabilmente non vi è alcun disco nel drive specificato. Tale errore può
verificarsi solo se l'opzione "Espandere percorso" è stata disattivata:
normalmente, infatti, Personal Paint accede ai file utilizzando
esclusivamente nomi di volumi (non di periferiche). Sezione @{"9.9.1" LINK PPaintCD:H/7/2/4/0047/Main 519}.


@{B}Supporto non convalidato @{UB}

Il sistema operativo di Amiga non ha potuto effettuare il controllo di
validità (@{I}validating@{UI}) del disco. L'operazione può essere fallita, oppure
ancora in corso (se il disco è stato inserito da poco). Se il disco non
viene validato con successo (messaggio di sistema "Disk not validated")
non si può scrivere sul disco, ma solo leggere o copiare i dati su un
altro disco. Sezione @{"11.2" LINK PPaintCD:H/7/2/4/0046/Main 55}.


@{B}Supporto non inserito@{UB}

Il disco specificato non è inserito in alcun drive. Sezione @{"11.2" LINK PPaintCD:H/7/2/4/0046/Main 55}
("Problemi con i dischi").


@{B}Supporto pieno@{UB}

L'unità coinvolta in un'operazione di scrittura è piena o non può
contenere la quantità richiesta di dati. I dati in questione possono
essere memorizzati su un supporto diverso che disponga di sufficiente
spazio libero. I dischi del pacchetto Personal Paint sono pressoché pieni
e non andrebbero utilizzati per la memorizzazione di ulteriori dati (ad
es. immagini). È consigliabile dedicare ai file di Personal Paint un nuovo
disco (dopo un'eventuale formattazione dello stesso) oppure un cassetto
apposito in una partizione di un disco rigido. Sezioni @{"1.3.4" LINK PPaintCD:H/7/2/4/0002/Main 211}, @{"1.5" LINK PPaintCD:H/7/2/4/0002/Main 317}, @{"1.13" LINK PPaintCD:H/7/2/4/0002/Main 1458}
e @{"11.2" LINK PPaintCD:H/7/2/4/0046/Main 55}.


@{B}Tipo di immagine non gestito@{UB}

Il file grafico selezionato contiene un'immagine codificata in un formato
non gestito da Personal Paint. Ad esempio, il file può presentare un
insolito formato IFF o includere dati grafici non liberamente editabili
(ad es. un'immagine in formato Dual Playfield).


@{B}Titolo non corretto@{UB}

In una operazione di lettura o scrittura è stato usato un nome di file o
di percorso non corretto. Sezioni @{"1.4" LINK PPaintCD:H/7/2/4/0002/Main 260}, @{"1.5" LINK PPaintCD:H/7/2/4/0002/Main 317} e @{"3.4" LINK PPaintCD:H/7/2/4/0017/Main 1478}.


@{B}UIText: errore nella linea ...@{UB}

Il programma ha individuato un errore di sintassi in un file con i testi
dell'interfaccia utente ("UIText"). Ad esempio, un'abbreviazione da
tastiera non è stata racchiusa tra i caratteri "<" e ">", oppure è stato
usato un qualificatore sconosciuto. Se il numero di linea riportato nel
messaggio è superiore al numero di linee contenute nel file, è probabile
che uno o più testi siano stati omessi. Sezioni @{"1.14" LINK PPaintCD:H/7/2/4/0002/Main 1520} e @{"9.11" LINK PPaintCD:H/7/2/4/0047/Main 721}.


@{B}Un altro processo utilizza il file@{UB}

L'operazione sul file specificato non può procedere perché il file è
attualmente bloccato da un'altra operazione in corso. Ciò accade, ad
esempio, quando un altro programma sta lavorando con lo stesso file che si
vorrebbe caricare o memorizzare con Personal Paint.


@{B}Una o più icone non caricate@{UB}

Personal Paint non è riuscito ad accedere al cassetto "PPaint_Icons", o
questo non contenere tutte le icone predefinite. Sezioni @{"1.14" LINK PPaintCD:H/7/2/4/0002/Main 1520} e @{"9.10.2" LINK PPaintCD:H/7/2/4/0047/Main 646}.


@{B}Versione errata dei testi interfaccia utente@{UB}

È probabile che il programma non sia stato installato correttamente, in
quanto è stato letto un file con i testi dell'interfaccia utente
appartenente ad una diversa versione del programma. Questo può accadere,
ad esempio, quando si prova una nuova versione del programma senza averla
installata (e avendo un'altra versione del programma già installata, o
inserita in un'unità a dischi).


@{B}Versione non attuale del font Personal@{UB}

Questo messaggio può apparire quando si avvia, per la prima volta, una
nuova versione di Personal Paint. Il programma ha trovato una versione non
corretta (probabilmente vecchia) del font dell'interfaccia utente (il nome
di tale font è "Personal"). Normalmente Personal Paint cerca questo font
nel cassetto "PPaint:fonts" (primo tentativo) e nel percorso di sistema
"FONTS:" (secondo tentativo). Eventuali vecchi file "Personal.font"
memorizzati in questi percorsi vengono aggiornati automaticamente dalla
procedura di installazione. Lo stesso andrebbe fatto in caso di
installazione manuale. Se occorre utilizzare sullo stesso computer
differenti versioni di Personal Paint o di Personal Fonts Maker, e queste
richiedono diverse versioni del font Personal, è meglio rimuovere il file
"Personal.font" dal cassetto "FONTS:".

Questo messaggio può anche essere visualizzato se è stata installata una
versione corretta del font Personal, ma una versione precedente è ancora
utilizzata dal sistema o da un'applicazione. In questo caso, è sufficiente
impartire il comando "Avail FLUSH" in una finestra Shell oppure riavviare
il sistema.

La sezione @{"10.4" LINK PPaintCD:H/7/2/4/0015/Main 90} contiene ulteriori informazioni sul font Personal.

@ENDNODE
