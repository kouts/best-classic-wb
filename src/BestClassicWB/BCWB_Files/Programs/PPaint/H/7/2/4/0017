@DATABASE 0017
@(C) "Copyright © 1992-1997 Cloanto Italia srl"
@REM Cloanto Personal Paint 7 CD-ROM
@FONT topaz.font 8
@WIDTH 74

@NODE Main "Personal Paint 7 - 3. Lo schermo"
@TOC PPaintCD:H/7/2/4/OO00/Main

@{B}3.         Lo schermo@{UB}

La finestra principale di Personal Paint, i requester associati agli
strumenti per il disegno e i quadri di selezione file e font sono gli
ambienti più usati del programma. Il presente capitolo descrive le
funzioni e le opzioni attivabili da queste finestre. Altre finestre e
requester associati a specifici parametri o funzioni sono descritti nei
capitoli @{"4" LINK PPaintCD:H/7/2/4/0049/Main 1}, @{"5" LINK PPaintCD:H/7/2/4/0048/Main 1}, @{"7" LINK PPaintCD:H/7/2/4/0001/Main 1}, @{"8" LINK PPaintCD:H/7/2/4/0016/Main 1} e @{"9" LINK PPaintCD:H/7/2/4/0047/Main 1}.


@{B}3.1        La barra degli strumenti@{UB}

Le funzioni più usate del programma possono essere attivate con un
semplice click sui gadget della barra degli strumenti. La posizione di
quest'ultima nello schermo è stata scelta con lo scopo di favorire un
rapido e comodo accesso ai vari strumenti. Il posizionamento in alto a
sinistra ha anche affinità con la disposizione delle icone dei volumi
nello schermo Workbench e con l'origine del sistema di coordinate grafiche
del programma.

Il tasto funzione <F9> può essere usato alternativamente per nascondere o
visualizzare la barra degli strumenti. In combinazione con il tasto <F10>,
che consente di nascondere o mostrare la barra del titolo, questo comando
consente di aumentare l'area di schermo dedicata alla visualizzazione ed
editazione dell'immagine.

Tutti i gadget possono essere selezionati con il mouse; essi attivano
funzioni diverse a seconda del pulsante utilizzato e, in alcuni casi, in
base alla posizione del puntatore sul gadget (metà superiore o metà
inferiore). La selezione con il pulsante sinistro attiva la funzione
associata al gadget, mentre la selezione col pulsante destro visualizza un
requester per l'impostazione dei relativi parametri.

Qualsiasi operazione eseguita con uno strumento può essere cancellata
selezionando il gadget "Annullare ultima modifica" (sezione @{"3.1.10" LINK Main 1334})
subito dopo il completamento dell'operazione.

L'appendice @{"B" LINK PPaintCD:H/7/2/4/00Z2/Main 1} contiene un elenco delle abbreviazioni da tastiera
associate ai vari strumenti.


@{B}3.1.1      Pennelli predefiniti e personali@{UB}

Quando un punto, una linea o un oggetto complesso vengono disegnati sullo
schermo, il programma utilizza il pennello corrente come se fosse una
"matita da disegno". Un pennello non è altro che una porzione di immagine
più o meno piccola. Selezionare il pennello più piccolo, delle dimensioni
di un puntino (pixel), equivale ad utilizzare una matita dalla punta molto
fine, con cui è possibile modificare ogni singolo pixel dell'immagine.
Questo è il pennello normalmente selezionato all'avvio del programma. Il
disegno con altri pennelli, invece, è assimilabile all'uso di strumenti
più grossi e/o di forme diverse, come una penna stilografica, un
carboncino o altro.

La parte superiore della barra degli strumenti è costituita da un'area di
selezione contenente pennelli di diverse dimensioni. Vi sono pennelli
rotondi, quadrati e pennelli definibili dall'utente. Per utilizzare un
pennello è sufficiente selezionarlo con il pulsante sinistro del mouse.
Agendo invece con il pulsante destro, si attiva la modalità di
ridimensionamento del pennello (sezione @{"5.11.1" LINK PPaintCD:H/7/2/4/0048/Main 405}): le dimensioni dello
stesso possono essere modificate muovendo il mouse nell'area di disegno,
mentre si tiene premuto il pulsante sinistro del mouse. In questo modo è
anche possibile creare pennelli ellittici o rettangolari. Le abbreviazioni
da tastiera <+> e <-> (segni più e meno) permettono di incrementare o
decrementare le dimensioni del pennello senza lasciare la tastiera.

Un piccolo numero, in basso a sinistra nell'area di selezione dei
pennelli, indica il pennello personale correntemente selezionato. La
sezione @{"3.1.6" LINK Main 1200} ("Definizione pennello") descrive come creare un pennello
personalizzato. La selezione del pennello personale avviene, come per gli
altri pennelli, con un click del pulsante sinistro sul suddetto numero.
L'uso del pulsante destro permette invece di attivare un piccolo menu; da
questo, evidenziandone i vari elementi, è possibile scegliere un pennello
personalizzato tra i nove disponibili. Una volta selezionato un numero di
pennello, questo viene usato per tutte le operazioni di disegno e di
definizione del pennello. Quando successivamente si sceglie un diverso
pennello personale, gli altri vengono conservati per usi successivi e
possono essere riselezionati in qualsiasi momento. I pennelli personali
non definiti (vuoti) appaiono come pennelli formati da un solo punto.

Può accadere che un'operazione di disegno non dia apparentemente
risultati. Ad esempio, se si cerca di tracciare una linea o di disegnare
un punto, ma apparentemente nulla cambia sullo schermo, ciò può
significare che la combinazione dei colori del pennello e il modo di
disegno attuale determinano esattamente quel tipo di risultato. Un
pennello contenente un'immagine interamente disegnata con il colore di
sfondo può diventare invisibile (trasparente) se è attiva l'opzione
"Trasparenza" nel menu "Pennello/Modo disegno" (sezione @{"5.8.1" LINK PPaintCD:H/7/2/4/0048/Main 179}). Per
ovviare a questa situazione è sufficiente impostare un'opzione diversa nel
menu "Pennello/Modo disegno" (sezione @{"5.8" LINK PPaintCD:H/7/2/4/0048/Main 166}), oppure selezionare/definire
un altro pennello.

Il capitolo @{"5" LINK PPaintCD:H/7/2/4/0048/Main 1} è interamente dedicato ai pennelli e fornisce una
descrizione dettagliata delle potenti funzioni di manipolazione dei
pennelli di Personal Paint. In particolare, la sezione @{"3.1.6" LINK Main 1200} spiega come
definire un pennello personale, la sezione @{"8.6" LINK PPaintCD:H/7/2/4/0016/Main 528} illustra come fondere le
tavolozze colori di diversi pennelli in un'unica tavolozza comune, la
sezione @{"8.1.7" LINK PPaintCD:H/7/2/4/0016/Main 314}, infine, spiega come applicare i colori di un pennello
all'immagine attuale.


@{B}3.1.2      Gli strumenti di disegno@{UB}

Alcuni strumenti possono essere utilizzati per disegnare sia figure vuote
che piene (come rettangoli o cerchi). I simboli usati per rappresentare
questi strumenti sono divisi in due metà: la metà superiore del gadget
permette di selezionare la modalità di disegno a figura vuota, quella
inferiore attiva invece il modo a figura piena. Selezionando lo strumento
con il pulsante sinistro del mouse si attiva il modo di disegno scelto,
mentre la selezione con il pulsante destro attiva, solitamente, il
requester per l'impostazione dei parametri dello strumento. La distinzione
metà superiore/inferiore si applica anche alle selezioni del pulsante
destro del mouse: differenti requester possono essere associati a ciascuna
metà del gadget (ad es. "Parametri linea" / "Parametri area").

Tenendo premuto il tasto <Shift> durante un'operazione di disegno, il
movimento dello strumento grafico è vincolato in senso verticale o
orizzontale, in base alla direzione dell primo movimento eseguito con il
mouse dopo la pressione del tasto <Shift>.

Mentre si tiene premuto un pulsante del mouse (ad esempio nella
definizione di un pennello) è sempre possibile spostare l'immagine con i
tasti cursore o attivare/disattivare il modo "ingrandimento" con la
relativa selezione abbreviata (normalmente il tasto <m>). In modo
animazione è possibile selezionare il fotogramma precedente o successivo
mentre si usa uno strumento di disegno.


@{B}3.1.2.1    Disegno a mano libera per punti@{UB}

Questo è lo strumento di disegno più semplice. Quando è attivato, il
pennello corrente viene usato per "disegnare sullo schermo", qualsiasi sia
il pulsante del mouse premuto. Schiacciando il pulsante sinistro, il
pennello viene "incollato" sull'immagine. Il colore e la sagoma
risultanti, oltre che dalle caratteristiche del pennello, dipendono dal
modo di disegno attivo (sezione @{"5.8" LINK PPaintCD:H/7/2/4/0048/Main 166}), dalla mascheratura dei colori
(sezione @{"8.2" LINK PPaintCD:H/7/2/4/0016/Main 345}) e dall'eventuale attivazione del modo "Trasparenza"
(sezioni @{"5.9.5" LINK PPaintCD:H/7/2/4/0048/Main 281} e @{"9.14.3" LINK PPaintCD:H/7/2/4/0047/Main 963}). Adoperando, invece, il pulsante destro del
mouse, il pennello viene disegnato usando l'attuale colore di sfondo.

I colori di primo piano e di sfondo possono essere scelti dalla tavolozza
dei colori, in basso nella barra degli strumenti, rispettivamente con i
pulsanti sinistro e destro del mouse, come spiegato nella sezione
@{"3.1.11" LINK Main 1364}.

Muovendo rapidamente il mouse mentre un pulsante è premuto, vengono
disegnati diversi "punti" più o meno distanti tra loro. La distanza tra i
punti dipende dalla velocità con cui si è mosso il mouse, nonché dalla
capacità di elaborazione del computer. Un calcolatore più veloce sarà più
efficiente nel seguire i movimenti del mouse durante le operazioni di
disegno. Personal Paint non tenta di ricostruire il percorso del mouse. A
tal fine è prevista una apposita funzione, come spiegato nella sezione
seguente.


@{B}3.1.2.2    Disegno a mano libera a tratto continuo@{UB}

Questo strumento è simile a quello descritto nella sezione precedente, ad
eccezione del fatto che al movimento del mouse corrisponde il tracciamento
di una linea continua, anziché singoli punti. La selezione della parte
superiore del gadget consente di disegnare un tratto semplice,
selezionando invece la parte inferiore, l'area delimitata viene
automaticamente riempita.

Selezionando la metà superiore del gadget con il pulsante destro del
mouse, viene visualizzato il requester "Parametri linea". Un'analoga
selezione della metà inferiore del gadget visualizza, invece, il requester
"Parametri area". Gli stessi quadri possono essere richiamati e usati per
le medesime impostazioni degli strumenti "Curva", "Linea retta",
"Cerchio", "Rettangolo", "Ellisse" e "Poligono". Si noti che ognuno dei
due ambienti di Personal Paint (sezione @{"4.8" LINK PPaintCD:H/7/2/4/0049/Main 1349}) dispone di propri parametri
per le linee e per le aree.


@{B}3.1.2.2.1  Parametri linea@{UB}

L'impostazione "Continua" del requester "Parametri linea" è il modo
operativo predefinito di Personal Paint: linee rette, bordi e archi
vengono tracciati con tratti continui. Le opzioni "Motivo sì-no" e "Motivo
colore", invece, consentono di ottenere diversi effetti speciali:
selezionando un pennello personale, i pixel che ne costituiscono la prima
riga orizzontale determinano la tramatura ("motivo") delle successive
operazioni a tratto.

Nella modalità "Motivo sì-no", iniziando dalla sinistra della riga, i
pixel di colore uguale a quello di sfondo equivalgono a "non disegnare",
mentre i pixel di colore diverso vengono interpretati come "disegnare".

Ad esempio, scegliere il verde come colore di sfondo e selezionare, nel
requester "Parametri linea", un pennello la cui prima riga è interamente
costituita da punti rossi, equivale, in termini di risultati, a
selezionare l'opzione "Continua". Utilizzando, invece, un pennello avente
solo punti verdi nella prima riga, si forzerà il programma a non disegnare
affatto.

L'impostazione "Motivo colore", in combinazione con il modo "Colore" (menu
"Pennello/Modo disegno"), consente di disegnare linee multicolori. I pixel
della linea tracciata assumono, ciclicamente, i colori dei pixel della
prima riga  del pennello. Negli esempi precedenti, i pixel rossi
equivarrebbero a "disegna in rosso" e quelli verdi a "disegna in verde"

Dopo aver definito i parametri della linea, questi diventano indipendenti
dal pennello utilizzato per l'impostazione. Ciò significa che lo stesso
pennello può essere ridefinito senza alterare l'aspetto del tratto.


@{B}3.1.2.2.2  Parametri area@{UB}

Se con le opzioni del requester "Parametri linea" è possibile aggiungere
versatilità alle funzioni di tracciamento delle linee, le opzioni del
requester "Parametri area" consentono di agire sull'aspetto delle forme
piene create con lo strumento "Riempimento" e con altri strumenti di
disegno.

"Omogeneo" è il modo di riempimento predefinito: l'intera superficie viene
dipinta con il colore di primo piano o di sfondo corrente, in base al
pulsante del mouse utilizzato per eseguire l'operazione.

Nel modo "Sfumatura", i colori di riempimento della figura cambiano
gradualmente, partendo dal colore di sfondo per terminare con quello di
primo piano. I colori di primo piano e di sfondo (inizio e fine sfumatura)
possono essere selezionati dalla tavolozza dei colori, rispettivamente,
con il pulsante sinistro e destro del mouse (anche mentre il requester è
visualizzato).

Due gadget del quadro consentono di controllare diversi aspetti dei
riempimenti con sfumatura. Il gadget di sinistra alterna i modi "Manuale"
e "Automatico". Nel modo "Manuale" vengono usati tutti i colori compresi
tra il colore di sfondo e quello di primo piano, nello stesso ordine in
cui compaiono nella tavolozza. Nel modo "Automatico" il programma calcola
le transizioni dal colore di sfondo a quello di primo piano, miscelando,
nella sequenza più opportuna, diversi colori della tavolozza. Il gadget di
destra, invece, seleziona il tipo di sfumatura, cioè la direzione
(verticale o orizzontale) in cui applicare la transizione dei colori e la
posizione di inizio e di fine dei due estremi cromatici. Le tipologie
sono: "Orizzontale" (basata sulla larghezza massima dell'area da
riempire), "Immagine orizzontale" (basata sulla dimensione orizzontale
dell'intera immagine), "Verticale" (considera l'altezza dell'area da
riempire), "Immagine verticale" (usa l'intera altezza dell'immagine) e
"Forma" (il riempimento inizia dai bordi dell'area interessata e procede
verso l'interno della stessa).

Il terzo modo di riempimento si chiama "Motivo". In tale modalità,
infatti, un motivo costante viene ripetuto sull'intera area da riempire.
Il motivo può essere costituito da un retino (basato su due colori a
scelta) o da uno dei nove pennelli personali disponibili. I colori che
compongono il retino, visualizzati nei due riquadri ai lati della barra di
scorrimento, possono essere selezionati con i due pulsanti del mouse (come
i colori di sfondo e primo piano), sia dalla tavolozza che direttamente
dall'immagine. Con la barra di scorrimento è possibile impostare la
percentuale del secondo colore presente nel retino, determinando la trama
dello stesso.

Mentre la sfumatura viene eseguita sullo schermo (ad esempio, dopo un
click con lo strumento "Riempimento"), l'operazione può essere interrotta
premendo un qualsiasi tasto della tastiera. In tal caso, l'immagine non
viene modificata dall'operazione effettuata, a meno che non si richiami la
funzione "Annullare ultima modifica" (sezione @{"3.1.10" LINK Main 1334}).


@{B}3.1.2.3    Curva@{UB}

Questo strumento permette di tracciare linee con curvatura variabile,
utilizzando un particolare sistema di punti di controllo. Dopo la
selezione dello strumento, è possibile definire i punti iniziale e finale
della linea premendo il pulsante del mouse (sinistro o destro, per
assegnare alla curva il colore di primo piano o di sfondo), muovendo il
puntatore e rilasciando il pulsante. Sulla linea così disegnata appaiono
quattro "maniglie" associate agli estremi e alle parti mediane della
curva. Con il pulsante sinistro del mouse è ora possibile selezionare le
maniglie e spostarle sullo schermo, così da definire la curvatura della
linea. Un click con il pulsante destro del mouse termina la definizione
della curva, che assume l'aspetto finale e non può più essere modificata.

Normalmente, quando il pulsante sinistro del mouse viene premuto, viene
afferrata la maniglia più vicina al puntatore. Nel caso sia difficile
distinguere le maniglie tra loro, è possibile afferrarle individualmente
premendo un tasto da <F1> a <F4> assieme all pulsante sinistro del mouse.

Il termine tecnico che identifica questo tipo di curva è "sezione cubica
di Bézier". I quattro punti definiscono geometricamente la forma della
curva. La curva inizia dal primo punto, dove è tangente alla linea che va
dal primo al secondo punto, e termina al quarto punto, come tangente alla
linea che incontra gli ultimi due punti. La curva è sempre contenuta nel
quadrilatero convesso formato dalla congiunzione dei punti di controllo.


@{B}3.1.2.4    Linea retta@{UB}

Questo strumento viene usato per tracciare semplici linee rette, usando il
pennello attuale come specificato dai parametri di linea. Dopo aver
selezionato lo strumento, è possibile premere il pulsante sinistro o
destro del mouse per fissare il punto di partenza della linea. Il mouse va
quindi spostato (mantenendo premuto il pulsante) per portare il puntatore
fino al punto dove si intende terminare la linea. Rilasciando il pulsante
del mouse, la definizione della linea viene completata ed essa diviene
parte dell'immagine.

Per disegnare linee perfettamente verticali o orizzontali si può
utilizzare il tasto <Shift> nella fase di definizione.


@{B}3.1.2.5    Cerchio@{UB}

Questo strumento permette di disegnare circonferenze o cerchi (vuoti o
pieni). Come "penna" viene utilizzato il pennello attuale, mentre per il
tratto e il riempimento di quanto disegnato vengono applicate le
impostatazioni dei requester "Parametri linea" e "Parametri riempimento"
(sezioni @{"3.1.2.2.1" LINK Main 175} e @{"3.1.2.2.2" LINK Main 207}).

La metà superiore del gadget seleziona il modo "Cerchio vuoto", mentre la
metà inferiore attiva il modo "Cerchio pieno". La pressione su uno dei
pulsanti del mouse definisce la posizione del centro del cerchio (come
sempre, pulsante sinistro = colore primo piano, pulsante destro = colore
sfondo). Mantenendo il pulsante premuto, è possibile spostare il mouse per
modificare il raggio del cerchio. Il pulsante va, infine, rilasciato per
fissare il cerchio nell'immagine.

Come accade per altri strumenti di disegno che possono operare su parti
non visibili dell'immagine, l'opzione "Confinare grafica" (sezione
@{"9.13.2" LINK PPaintCD:H/7/2/4/0047/Main 820}) determina se le parti del cerchio che si estendono oltre l'area
di schermo visibile devono essere o meno disegnate.


@{B}3.1.2.6    Rettangolo@{UB}

Con questo strumento è possibile disegnare rettangoli vuoti o pieni. Le
dimensioni e la forma dei rettangoli possono essere definite muovendo il
mouse mentre si mantiene premuto il pulsante sinistro o destro.


@{B}3.1.2.7    Ellisse@{UB}

Questo strumento è simile agli strumenti "Cerchio" e "Rettangolo", eccetto
per il fatto che viene disegnata un'ellisse vuota o piena. Come per gli
altri strumenti, il tasto <Shift> può essere usato per forzare i movimenti
del mouse lungo l'asse verticale o orizzontale (sezione @{"3.1.2" LINK Main 102}). Inoltre,
selezionando il gadget con il pulsante destro del mouse, vengono
visualizzati i quadri per l'impostazione dei parametri (tipi di linea o
tipi di riempimento).


@{B}3.1.2.8    Poligono@{UB}

Con questo strumento è possibile disegnare poligonali (poligoni aperti) e
poligoni vuoti (metà superiore del gadget) oppure poligoni pieni (metà
inferiore).

Per realizzare una di queste figure, basta fare click con uno dei pulsanti
del mouse sul punto corrispondente al primo vertice e proseguire con un
click su ogni vertice successivo. Se si sta definendo una poligonale, è
possibile terminare la definizione dei vertici selezionando un qualsiasi
strumento. Se la figura da costruire è un poligono, la chiusura dello
stesso si ottiene con un click sul vertice di partenza o, se questo è di
difficile individuazione, con la pressione del tasto <Spazio> mentre è
premuto un pulsante del mouse. Questo provoca la chiusura del poligono e
l'eventuale riempimento.

Per quanto riguarda i poligoni vuoti, ogni lato può essere disegnato con
il colore di sfondo o di primo piano, in base al pulsante del mouse
premuto. Il tasto utilizzato per il click di chiusura del poligono,
stabilisce invece il colore dei poligoni pieni.

I parametri che definiscono il tipo di linea e il tipo di riempimento
valgono anche per lo strumento Poligono.


@{B}3.1.2.9    Aerografo@{UB}

Questo strumento è l'equivalente digitale del vero aerografo. Agendo con
il pulsante sinistro del mouse, l'area di disegno viene spruzzata con il
pennello attuale. Adoperando invece il pulsante destro, sul foglio viene
spruzzato il colore di sfondo.

La selezione di questo strumento con il pulsante destro del mouse fa
apparire  il requester "Parametri aerografo", tramite il quale è possibile
modificare le impostazioni predefinite.

Il parametro "Forma" consente di scegliere la forma del "getto"
dell'aerografo: questa può essere ellittica o rettangolare. L'aspetto e le
dimensioni dell'ellisse o del rettangolo possono essere ridefiniti
manualmente dopo aver selezionato il gadget "Definire". Questa operazione
è analoga alla procedura di ridimensionamento del pennello (sezione
@{"5.11.1" LINK PPaintCD:H/7/2/4/0048/Main 405}).

Il parametro "Numero getti" (regolabile con valori da -20 a 1000) indica
il numero minimo di "getti" associati a ogni movimento del mouse. Il
valore zero equivale al modo operativo predefinito (aerografo continuo).
Valori positivi possono essere usati per ottenere sfumature più armoniose
(il numero di getti rimane costante, anche se il puntatore rimane fermo
per lungo tempo). Se il valore è negativo, esso indica il ritardo (in
cinquantesimi di secondo) tra getti consecutivi.

Ognuno dei due ambienti (sezione @{"4.8" LINK PPaintCD:H/7/2/4/0049/Main 1349}) ha propri, indipendenti parametri
areografo.


@{B}3.1.2.10   Riempimento@{UB}

Questo strumento permette di riempire l'area di disegno a partire dalla
posizione del puntatore del mouse. Il colore (o il motivo) specificato si
espande alle superfici, omogeneamente colorate, contigue al punto su cui
si è premuto il pulsante del mouse. Si possono ottenere effetti
interessanti modificando il modo di riempimento da "Omogeneo" ad uno più
sofisticato, come descritto nella sezione @{"3.1.2.2.2" LINK Main 207}. Quando lo strumento
"Riempimento" viene selezionato con il pulsante destro del mouse, appare
il requester "Parametri area".

L'operazione di riempimento può essere interrotta premendo un qualsiasi
tasto della tastiera. In questo caso, l'immagine non viene alterata
dall'operazione di riempimento. Selezionando "Annullare ultima modifica"
dopo che l'operazione è stata interrotta, il risultato parziale del
riempimento viene ripristinato.

La superficie da riempire può estendersi oltre i limiti visibili dello
schermo. L'opzione "Confinare grafica" del menu Parametri (sezione
@{"9.13.2" LINK PPaintCD:H/7/2/4/0047/Main 820}) stabilisce se il riempimento deve agire o meno nelle aree non
visibili dell'immagine.


@{B}3.1.3      Testo@{UB}

Selezionando questo strumento con il pulsante sinistro del mouse, si
attiva l'Editor di testi: con un click del mouse, in un qualsiasi punto
dell'area di disegno, è possibile stabilire la posizione iniziale di
editazione e quindi scrivere utilizzando la tastiera. Se lo strumento è
stato selezionato con il pulsante destro, viene invece visualizzato il
quadro di selezione font.


@{B}3.1.3.1    L'editor di testi@{UB}

Il modo editazione viene attivato con un click del pulsante sinistro del
mouse sul punto di inizio inserimento. Per rendere più precisa
l'operazione di posizionamento, il cursore grafico assume l'aspetto di un
riquadro delle dimensioni di un carattere, con una barra orizzontale sulla
linea di base. Durante l'inserimento del testo, il cursore è costituito da
una barra verticale lampeggiante e può essere riposizionato con il
pulsante sinistro del mouse. Il pulsante destro, invece, permette di
spostare in una nuova posizione l'intero blocco di testo che si sta
editando.

Il testo viene gestito come una sequenza di caratteri editabili fino a
quando l'editor rimane attivo. È possibile uscire dalla fase di editazione
con la pressione del tasto <Esc>, oppure spostando il cursore, con un
click del pulsante sinistro del mouse, in una nuova posizione. Una volta
abbandonata la fase di editazione, il testo diventa parte integrante del
disegno e non può essere ulteriormente spostato o editato (può comunque
essere modificato, in qualsiasi momento, con i normali strumenti di
disegno).

Nel modo editazione di Personal Paint è possibile avvalersi di molti
comandi normalmente presenti nei comuni programmi di videoscrittura per
Amiga: si può adoperare i tasti cursore per spostarsi (con o senza
<Shift>), <Return> per iniziare una nuova linea, <Backspace> per
modificare il carattere alla sinistra del cursore, <Del> per cancellare il
carattere attuale, <Amiga>+<v> per inserire il testo contenuto
nell'archivio, ecc. Il capitolo @{"7" LINK PPaintCD:H/7/2/4/0001/Main 1} descrive più dettagliatamente le
funzioni del menu Testo.

Durante l'inserimento del testo è possibile selezionare un nuovo colore
dalla tavolozza o un nuovo font con il quadro di selezione font. L'intero
blocco di testo può essere "afferrato" e spostato usando il pulsante
destro del mouse, senza uscire dal modo editazione. La sessione di
inserimento testo può essere conclusa in ogni momento con la pressione del
tasto <Esc> o con la selezione di un qualsiasi strumento.

Personal Paint dispone di funzioni per la gestione dei testi assai più
potenti e numerose di quelle offerte da altri programmi di disegno. A
prescindere dalla presenza di tali funzioni, tuttavia, il programma non è
stato progettato per soddisfare le esigenze di un normale lavoro di
videoscrittura. Il programma @{I}Personal Write@{UI}, prodotto dalla Cloanto, è un
pacchetto di elaborazione testi estremamente affidabile e veloce, che
offre funzioni potenti e originali.


@{B}3.1.3.2    Il quadro di selezione font@{UB}

Il quadro di selezione font permette di scegliere il font da utilizzare
nella scrittura del testo. Quando si seleziona un nuovo font nel corso di
una sessione di editazione, quest'ultima viene terminata e una nuova
sessione, basata sul nuovo font, ha inizio a partire dalla attuale
posizione del cursore.

Un font è un insieme di vari caratteri e simboli caratterizzati da un
particolare aspetto e da una data dimensione. Un font può essere
costituito da pochi simboli speciali, dai caratteri di base dell'alfabeto
o da centinaia di caratteri.

Un font Amiga non è identificato soltanto dal nome della famiglia a cui
appartiene, ma anche dalla sua dimensione e dai suoi attributi. In una
stessa famiglia possono coesistere font di diverse dimensioni e/o con
diversi attributi.

I font Amiga possono essere monocromatici o colorati. Inoltre, le
informazioni sulla forma di ogni carattere possono essere memorizzate in
due distinti formati: a piani di bit (bitplanes - descrizione per punti) o
vettoriale (descrizione matematica dei contorni). Il formato vettoriale è
particolarmente adatto a generare font di diverse dimensioni,
contrariamente al formato a piani di bit. D'altro canto, i font in
quest'ultimo formato garantiscono, di solito, un miglior livello
qualitativo nella definizione dei caratteri di piccole dimensioni.
Personal Paint è in grado di leggere, scalare e utilizzare tutti i tipi di
font. Il ridimensionamento e l'uso di font a colori sono possibili a
partire dalla versione 2 del sistema operativo.

Il quadro di selezione font è molto simile al quadro di selezione file
descritto nella sezione @{"3.4" LINK Main 1478}. Nella parte alta del requester è
visualizzata la lista dei font disponibili: ognuno di essi è selezionabile
con il mouse. Il gadget testo a destra del nome del font selezionato
indica la dimensione e gli attributi del font. Nel riquadro in basso è
visualizzato un testo di esempio scritto con il font attuale (il testo di
esempio può essere modificato editando il file dei testi dell'interfaccia
utente - sezione @{"1.14" LINK PPaintCD:H/7/2/4/0002/Main 1520}).

Una seconda area di selezione contiene le dimensioni e gli attributi
disponibili per il font selezionato. Il testo di esempio, in basso nel
quadro, può essere spostato con il pulsante sinistro o centrale del
mouse.

Come nel quadro di selezione file, il mouse può essere spostato sull'area
di selezione (con il pulsante sinistro premuto) per selezionare
dinamicamente un elemento.

Un gadget ciclante permette di scegliere velocemente fra tre diversi
percorsi: "FONTS:", "PPaint:fonts" e un percorso definito dall'utente.

I nomi dei font standard di sistema (ad es. "topaz 8 of" e "topaz 9 oetf")
possono apparire anche se il cassetto "FONTS" specificato non contiene
alcun font. Tali font sono infatti sempre disponibili, essendo solitamente
memorizzati in ROM. Nell'area di selezione possono anche essere
visualizzati nomi di font precedentemente utilizzati (ad es. font
ridimensionati), se i loro dati si trovano ancora in memoria.

Il nome di un font può essere scelto con il mouse dall'area di selezione.
In questo modo si selezionano contemporaneamente anche la dimensione e lo
stile desiderati. Queste informazioni possono anche essere manualmente
inserite nel gadget testo a destra del nome del font: in tal modo è
possibile, ad esempio, selezionare un font con dimensioni e attributi non
presenti nell'area di selezione. Se la dimensione desiderata non è
disponibile, il sistema operativo esegue il ridimensionamento nel formato
richiesto (a partire dalla versione 2.0 e solo se è specificato
l'attributo "Font scalabile") oppure legge il font la cui dimensione più
si avvicina a quella specificata.

I tre gadget alla sinistra del riquadro di esempio sono associati agli
attributi "grassetto", "corsivo" e "sottolineato". Se il font selezionato
è di tipo vettoriale o se esiste una versione di quel font con gli
attributi indicati, viene utilizzata la versione specifica, altrimenti lo
stile viene generato in modo algoritmico (@{I}soft stile@{UI}). Lo stile può essere
modificato anche durante l'editazione del testo, come spiegato nella
sezione @{"7.5" LINK PPaintCD:H/7/2/4/0001/Main 100}

Gli attributi del font seguono immediatamente il numero che ne indica la
dimensione e si basano su un diffuso standard Amiga. A ogni attributo è
associata una lettera minuscola:

   @{B}Lettera               Attributo@{UB}

   u                     Sottolineato (non algoritmico)
   b                     Neretto (non algoritmico)
   i                     Corsivo (non algoritmico)
   e                     Espanso
   r                     Da destra
   f                     Passo fisso
   t                     Punti allungati
   w                     Punti allargati
   c                     Font a colori
   o                     Font in ROM
   s                     Font scalato
   v                     Font vettoriale

Può a volte accadere che di un dato font non esista, in piani di bit, una
particolare dimensione o un determinato stile. In questi casi le procedure
di sistema sono in grado di creare un font del formato richiesto,
utilizzando i dati di un font esistente. Un font così generato è
contrassegnato dall'attributo "Font scalato". Se è necessario creare un
font di una particolare dimensione, invece di usare la migliore
approssimazione, occorre abilitare esplicitamente l'operazione di
ridimensionamento, aggiungendo il carattere "s" al numero che indica la
dimensione.

Ad esempio, scrivendo "topaz" e "20 sib" nei gadget testo "Font", si
ottiene una versione del font Topaz ingrandita ("s") a 20 punti di
altezza, alla quale vengono algoritmicamente applicati gli stili corsivo
("i") e neretto ("b"). I gadget dei relativi stili vengono automaticamente
aggiornati. Lo stesso effetto si può ottenere scrivendo solo "s", al posto
dei caratteri "sib" accanto alla dimensione del font, e selezionando i
gadget "Corsivo" e "Neretto".

L'aspetto di un font può essere influenzato dal modo video utilizzato. Uno
schermo interlacciato, ad esempio, può provocare un effetto di
"schiacciamento" dei caratteri. A partire dalla versione 2.0 del sistema
operativo, l'attributo "s" forza il programma a tenere in considerazione
il rapporto dello schermo. Ad esempio, per la visualizzazione del font
"CGTriumvirate 40 s" in uno schermo ad alta risoluzione non interlacciata,
il sistema fornirà un font con proporzioni 2:1. Modificando le
caratteristiche dello schermo del programma (ad es. passando da un
ambiente all'altro), il rapporto di ogni font vettoriale utilizzato viene
aggiornato nel momento in cui si (ri)seleziona lo strumento "Testo" o
quando viene richiamato il quadro di selezione font.

L'attributo "v" (font vettoriale) viene utilizzato per distinguere i font
memorizzati in formato vettoriale.

Quando viene selezionato un font a colori, il testo di esempio potrebbe
non essere rappresentato con i colori propri del font. È quanto accade, ad
esempio, se il numero di colori dello schermo è inferiore al numero di
colori utilizzati dal font. Dopo la selezione del font è comunque
possibile modificare il formato dello schermo (sezione @{"4.5" LINK PPaintCD:H/7/2/4/0049/Main 1127}) e applicare
all'immagine la tavolozza dei colori del font (sezione @{"8.1.8" LINK PPaintCD:H/7/2/4/0016/Main 323}).

Alcuni programmi permettono di aggiungere, modificare o cancellare font
Amiga. A queste operazioni deve seguire l'aggiornamento delle descrizioni
delle famiglie di font interessate; tali dati sono memorizzati in
particolari file di sistema. Sfortunatamente non tutti i programmi sono in
grado di aggiornare correttamente questi file, per cui può accadere che
essi non descrivano più l'esatta composizione delle famiglie di font. Il
programma Commodore "FixFonts", fornito con il software di sistema, è
stato ideato proprio per eliminare tale inconveniente (può essere eseguito
sia da Shell che da Workbench). Tale programma va anche utilizzato quando
si cambia nome, si sposta, si copia o si cancella manualmente un font
Amiga da Shell o da CLI.

Cloanto ha dedicato un libro e una raccolta di programmi dedicati alla
gestione dei font Amiga e delle stampanti. Il pacchetto @{I}Personal Fonts
Maker@{UI}, prodotto da Cloanto, fornisce un completo ambiente per lo studio e
la gestione dei font; può essere utilizzato interattivamente con altro
software e consente di trasferire font direttamente nella memoria della
stampante.


@{B}3.1.4      Elaborazione di immagini@{UB}

Questo strumento permette di selezionare, impostare e applicare processi
di trasformazione programmabili (filtri) all'immagine attuale. La funzione
può essere eseguita sull'intera immagine, sul pennello corrente (sezioni
@{"4.6" LINK PPaintCD:H/7/2/4/0049/Main 1314} e @{"5.5" LINK PPaintCD:H/7/2/4/0048/Main 134}) o su una determinata area dell'immagine definibile in vari
modi.

Selezionando questo strumento con un click del pulsante sinistro del
mouse, si attiva il modo "Area rettangolare"; un secondo click attiva
invece il modo "Area a mano libera". La porzione di schermo che deve
essere sottoposta a elaborazione può essere delimitata premendo il
pulsante sinistro del mouse sopra l'immagine, muovendo il mouse per
delimitare l'area e, infine, rilasciando il pulsante. Se lo strumento
viene selezionato una terza volta, l'area da elaborare è definita dal
piano di trasparenza del pennello corrente (vengono elaborate solo le aree
non trasparenti): l'operazione viene effettuata con un click del pulsante
sinistro del mouse quando il puntatore (e il pennello) sono nella
posizione desiderata.

Quando lo strumento viene selezionato con il pulsante destro del mouse (o
anche con il pulsante sinistro, quando nessun filtro è stato selezionato),
viene visualizzato il "Quadro di selezione filtro".

Effetti come la sfocatura (@{I}blur@{UI}) sono particolarmente utili per integrare
testi o elementi grafici in un'immagine dai tratti morbidi (ad esempio una
foto digitalizzata). Per non perdere dettagli dell'immagine, è possibile @{I}
mascherare@{UI} (sezione @{"8.2.3" LINK PPaintCD:H/7/2/4/0016/Main 404}) tutti i colori della tavolozza eccetto quelli
degli elementi da integrare: l'operazione di sfocatura modificherà
solamente i bordi di questi ultimi, mentre lo sfondo rimarrà inalterato.
Piacevoli effetti possono essere ottenuti elaborando oggetti con colori
mascherati. Questa tecnica è particolarmente efficace se applicata su
testi: è possibile creare scritte bordate con il filtro "Edge Detect",
caratteri ombreggiati con "Dark Vertical", caratteri "graffiati" con
"Randomize", ecc.

L'elaborazione dell'immagine può essere interrotta in qualsiasi momento,
premendo un qualsiasi tasto dalla tastiera. In questo caso, il gadget
"Annullare ultima operazione" ripristina la parte d'immagine già
elaborata.


@{B}3.1.4.1    Selezione filtro@{UB}

Questo requester permette di definire un nuovo filtro o selezionarne,
editarne e cancellarne uno esistente. Nell'area di selezione sono elencati
i nomi di tutti i filtri predefiniti. I nuovi filtri vengono aggiunti
automaticamente all'elenco al momento della loro definizione. La sezione
@{"9.2" LINK PPaintCD:H/7/2/4/0047/Main 87} spiega come memorizzare gli effetti per usi futuri.

È possibile selezionare e utilizzare un effetto con un doppio click sul
nome che lo individua o con un semplice click seguito dalla selezione del
gadget "Procedere". I gadget "Aggiungere" e "Impostare" permettono,
rispettivamente, di accedere al requester "Impostazione filtro" per
definire un nuovo effetto e di modificare un filtro esistente.
"Cancellare" elimina dall'elenco il filtro selezionato.

Attivando l'opzione "Diffusione errore F-S" (Floyd-Steinberg), il
programma combina i colori della tavolozza per simulare tinte particolari.
Questo accorgimento rende più graduali e uniformi le sfumature di
transizione tra colori diversi (come quelle generate dal filtro "Dark
Vertical Gradient"). Se questa opzione non è selezionata, viene di volta
in volta usato il colore della tavolozza più adatto a rappresentare
ciascun pixel. L'opzione "Diffusione errore F-S" non è utilizzabile con
tutti i tipi di filtri.

Il gadget "Annullare", presente nella parte inferiore del requester,
annulla ogni modifica apportata alle impostazioni dei filtri e cancella
l'operazione di elaborazione. Selezionando il gadget "Uscire" non si
esegue alcuna elaborazione, ma si confermano le modifiche apportate.


@{B}3.1.4.2    Impostazione filtro@{UB}

Questo requester permette di creare nuovi filtri e di modificare quelli
esistenti.

Il gadget testo "Nome", presente nella parte superiore del quadro,
contiene il nome (fino a un massimo di 40 caratteri) del filtro
selezionato.

Il gadget "Tipo", sotto al gadget "Nome", permette di selezionare il tipo
di elaborazione tra "Convoluzione", "Quantità", "Casuale", "Sparso",
"Riunito" e "F-S".

I gadget numerici "Matrice", "FDiv" e "Dev." assumono diversi significati
a seconda del tipo di filtro selezionato. <Return> e <Shift>+<Return>
spostano, rispettivamente, il cursore testo al gadget successivo o al
precedente.

La @{I}convoluzione@{UI} è un potente metodo di elaborazione che permette di
contrastare, sfocare e modificare le immagini. L'operazione di
convoluzione sostituisce il valore di ogni pixel con la somma dei valori
del pixel stesso e dei pixel adiacenti, preventivamente moltiplicati per
un fattore. L'insieme dei moltiplicatori è chiamato @{I}kernel@{UI}. La matrice
kernel viene "sovrapposta" ad ogni pixel dell'area da elaborare e, per
ciascun punto, i valori "Matrice" vengono moltiplicati con i valori
(Rosso, Verde e Blu) dei pixel corrispondenti. La somma dei risultati
viene quindi divisa per il fattore di divisione "FDiv" e sommata al valore
di deviazione "Dev.". Infine, il colore nella tavolozza che meglio
rappresenta il risultato viene posto al centro della matrice.

La convoluzione può anche produrre risultati non validi (intensità
negative o maggiori di 255): questi vengono automaticamente portati
all'interno della gamma accettabile.

Se al fattore di divisione ("FDiv") viene assegnato un valore negativo, il
suo equivalente assoluto viene utilizzato nell'elaborazione e la tonalità
del colore di primo piano attuale (e la sua saturazione, se il colore di
primo piano è uguale al colore di sfondo) viene applicata al risultato
della convoluzione.

Il parametro deviazione ("Dev.") ha un valore base e due @{I}modificatori@{UI}:
"DeltaX" e "DeltaY". La somma "Dev. + DeltaX" rappresenta l'effettiva
deviazione per il pixel elaborato all'estrema destra, mentre la deviazione
per il pixel più in basso è data da "Dev. + DeltaY". Le deviazioni per
posizioni intermedie dei pixel vanno da "Dev." a "Dev. + DeltaX/Y". Gli
incrementi di "DeltaY" vengono applicati per primi. Per meglio comprendere
la funzione di questi parametri, è interessante studiare il risultato e le
impostazioni dell'effetto predefinito "Light-Dark Oblique Gradient".

I filtri di tipo "Quantità" analizzano tutti i pixel corrispondenti a
posizioni non-zero della matrice. Il colore tra questi più usato viene
applicato al pixel centrale.

I filtri "Casuale" utilizzano la matrice con lo stesso schema posizionale
delle elaborazioni "Quantità" e "Convoluzione" (il centro rappresenta il
pixel corrente), ma i valori indicano la probabilità con cui ogni
posizione nella matrice sarà usata per determinare l'aspetto del pixel
risultante. Un valore zero significa che il pixel corrispondente non verrà
mai scelto. Valori uguali (ad esempio tutti 1) danno ad ogni pixel
possibilità uguali di essere scelti. Il valore "2" indica una probabilità
doppia rispetto al valore "1", e così via.

"Sparso", "Riunito" e "F-S" (Floyd-Steinberg) sono filtri di conversione
bianco-nero (o comunque basati su retinature dei colori di sfondo e primo
piano). I primi due filtri possono operare con matrici di retinatura di
dimensione variabile: il valore del fattore di divisione ("FDiv") viene
utilizzato per selezionare le diverse matrici.

Sparso:    1 = matrice 4x4,   17 livelli
   2 = matrice 8x8,   65 livelli
   3 = matrice 16x16, 257 livelli

Riunito:   1 = matrice 3x3,   10 livelli
   2 = matrice 5x5,   26 livelli
   3 = matrice 7x7,   50 livelli

La tecnica della retinatura a punti sparsi dà ottimi risultati in immagini
video, mentre la retinatura a punti riuniti è più adatta a dispositivi ad
alta risoluzione (come le stampanti laser). La retinatura Floyd-Steinberg,
invece, è basata su una tecnica di diffusione di errore. Occorre notare
che la luminosità dei pixel originali viene resa supponendo che le
procedure di retinatura siano eseguite con i colori di sfondo e di primo
piano impostati, rispettivamente, a bianco e nero. È comunque possibile
scegliere qualsiasi coppia di colori per creare effetti particolari.
Diversamente dalle funzioni di adattamento colori di Personal Paint, la
procedura di retinatura basata sulla diffusione di errore tiene conto
della luminosità dei pixel, anziché dei singoli valori RVB.


@{B}3.1.4.3    Effetti di trasparenza@{UB}

Personal Paint dispone di due effetti per l'elaborazione delle immagini
che permettono di ottenere vari livelli di trasparenza nella
sovrapposizione di due oggetti: si tratta dei filtri "trasparenza
pennello" e "trasparenza ambiente". La trasparenza pennello può anche
operare in modo @{I}alpha channel@{UI} (canale alfa).

L'oggetto-destinazione, quello cioè che viene modificato dai filtri di
trasparenza, è sempre l'immagine corrente. La "trasparenza ambiente" usa
come sorgente l'ambiente alternativo, mentre la "trasparenza pennello"
attribuisce questo ruolo al pennello corrente (e al pennello successivo,
in modo alpha channel). Per operare in modo più intuitivo con la
trasparenza pennello è utile selezionare il terzo modo operativo dello
strumento "elaborazione immagini" (modo pennello, sezione @{"3.1.4" LINK Main 633}):
utilizzando il mouse, il pennello può essere applicato sull'immagine con
livelli di trasparenza variabili. L'elaborazione in modo pennello può
anche essere utile per creare effetti di "affioramento" (@{I}rub through@{UI}): la
forma del pennello creerà buchi nell'immagine attuale attraverso cui si
potrà vedere l'immagine alternativa. Questo è uno degli effetti
predefiniti ed è particolarmente utile per far apparire progressivamente i
dettagli di un'animazione.

Poiché gli effetti di trasparenza tendono a creare molti nuovi colori, si
raccomanda di attivare l'opzione "Diffusione errore F-S" nel quadro di
selezione filtri. Come tutti gli altri effetti, i filtri predefiniti
possono essere modificati e nuovi effetti possono essere creati. I
parametri "Matrice" e "FDiv" del filtro vengono ignorati, mentre "Dev"
regola il grado di trasparenza dell'immagine sorgente (-1 = modo alpha
channel, 0 = totale trasparenza, 255 = nessuna trasparenza). L'effetto
"Rub Through" ha il parametro di deviazione uguale a 255 (cioè l'immagine
sorgente viene copiata inalterata sulla quella destinazione). I parametri
di deviazione "DeltaX" e "DeltaY" specificano le variazioni di trasparenza
orizzontale e verticale, in modo analogo a quanto avviene per altri filtri
(ad es. "Light-Dark Oblique Gradient").


@{B}3.1.4.4    Alpha Channel@{UB}

L'alpha channel (canale alfa) è una particolare funzione utilizzabile con
i filtri di trasparenza pennello. Il modo alpha channel viene attivato
regolando a -1 il parametro "Deviazione" e richiede l'uso di due pennelli
anziché uno. In questa modalità la trasparenza di ogni pixel del pennello
è regolata dalla brillantezza del corrispondente pixel nel secondo
pennello e non, come di norma, dal parametro "Deviazione". Le informazioni
di trasparenza fornite dal secondo pennello sono identificate dal termine
@{I}alpha channel@{UI}. Questi dati sono molto utili, ad esempio, per creare e
gestire immagini dai bordi sfumati da inserire in diversi sfondi. A pixel
bianchi nel secondo pennello corrispondono pixel totalmente opachi, mentre
i pixel neri o non definiti determinano la completa trasparenza.

Esempio: supponiamo di voler disegnare con un pennello che risulta solido
al centro e diventa trasparente, in modo graduale, alle estremità. Un
pennello con informazioni di alpha channel descriventi simili
caratteristiche può essere facilmente creato con un riempimento con
sfumatura, usando il colore bianco per il centro e il nero per le
estremità.

Un valore di Bias di -2 indica invece un alpha channel applicato a un
singolo pennello. In questo caso le informazioni di trasparenza del
pennello vengono applicate allo stesso pennello. Questa modalità è
particolarmente indicata in combinazione al modo di disegno Colore
(piuttosto che Trasparenza o Solido).


@{B}3.1.4.5    Stereogrammi@{UB}

Cos'è uno stereogramma a singola immagine? È un'immagine contenente
informazioni separate per l'occhio destro e quello sinistro. Quando si
osserva l'immagine in modo "normale", le informazioni di profondità non
vengono recepite. Quando invece ciascun occhio fissa un punto diverso
dell'immagine (cosa che accade fingendo di guardare un oggetto posto
avanti o dietro l'immagine), gli oggetti nascosti prendono forma.
Modificando opportunamente la convergenza o la divergenza delle linee
visive, le piccole differenze tra i motivi grafici creano l'illusione di
profondità.


@{B}3.1.4.5    Come creare uno stereogramma@{UB}

Per generare uno stereogramma, occorre utilizzare entrambi gli ambienti di
lavoro: uno come fonte delle informazioni di profondità e l'altro come
area di elaborazione effettiva dello stereogramma. Il programma può anche
creare stereogrammi animati. Nella generazione di stereogrammi SIPS
(basati su un motivo grafico) - anziché SIRDS (basati su motivi casuali) -
il pennello attuale fornisce le informazioni del motivo da utilizzare.

Negli stereogrammi ad immagine singola, l'immagine "nascosta" è costituita
da diversi livelli di profondità. L'immagine tridimensionale non possiede
propri colori, ma è caratterizzata unicamente da infomazioni di
profondità. Il suo aspetto finale è tuttavia influenzato dall'ambiente
"destinazione", in cui è possibile utilizzare le più disparate
combinazioni di colori e motivi grafici. Uno stereogramma basato su motivi
grafici, ad esempio, può raffigurare un bosco o una distesa d'acqua e
nascondere, in questi, degli oggetti tridimensionali.

Le informazioni di profondità consistono in aree disegnate con diversi
livelli di grigio. Forme semplici e caratteristiche sono solitamente più
facili da individuare. Se si desidera nascondere delle scritte, per
migliorare la leggibilità è consigliabile utilizzare font sans-serif e in
neretto. Riguardo ai livelli di grigio da utilizzare, il nero rappresenta
il livello più "elevato" (più vicino all'osservatore), il bianco
corrisponde al livello più "profondo" (più distante), mentre il livello
con "elevazione zero" è associato al grigio 50% (nel quadro "Definizione
colori": T=0, S=0, L=50%). Negli stereogrammi con motivi grafici, questi
ultimi non vengono distorti in corrispondenza delle aree ad elevazione
zero. Occorre notare che i concetti di "elevato" e "profondo" sono
soggettivi e possono invertirsi in base alla tecnica adottata per vedere
l'immagine: ad occhi incrociati o paralleli.

L'uso di dislivelli accentuati, come quelli ottenibili con aree bianche e
nere, non sempre contribuisce alla miglior comprensibilità dello
stereogramma. Al contrario, i migliori risultati sono di solito ottenibili
con l'uso di livelli di grigio più vicini al grigio intermedio.

Per creare un semplice stereogramma, disegnate un rettangolo nero su uno
sfondo di grigio 50%, quindi selezionate l'ambiente alternativo e
scegliete per questo una tavolozza colori di vostro gradimento e un
formato appropriato (con dimensioni uguali a quelle dello schermo con il
rettangolo nero). Dal menu "Progetto" impartite il comando "Elaborare
immagine" e selezionate uno dei filtri per la generazione di stereogrammi.
I filtri SIRDS (@{I}Random Dot Single Image Stereograms@{UI}) forniscono immagini
con motivi casuali, mentre quelli SIPS (@{I}Single Image Pattern Stereograms@{UI})
si avvalgono del pennello attuale per creare particolari motivi grafici.
Personal Paint genera lo stereogramma nell'ambiente di lavoro attuale. È
possibile scegliere tra le diverse varianti dei filtri predefiniti: i
filtri "HiQual" (alta qualità) producono stereogrammi più facili da
decifrare, mentre quelli "MoreLev" (più livelli) permettono di riprodurre
più fedelmente variazioni graduali di profondità (fino a 256 livelli,
associati ad altrettanti livelli di grigio, dal bianco al nero).

I motivi grafici da utilizzare negli stereogrammi SIPS non dovrebbero
essere basati su forme geometriche. Occorre anche evitare l'uso di
transizioni graduali di colore o ampie aree uniformemente colorate. Più
numerose sono le informazioni-colore per unità di misura e maggiore sarà
l'illusione di profondità. Poiché i motivi grafici vengono leggermente
distorti per generare lo stereogramma, alcuni motivi (quelli irregolari e
frastagliati: foglie, onde, erba, marmo, ecc.) sono più adatti allo scopo
di altri (forme geometriche e sfumate). Gli stereogrammi generati dal
programma possono ovviamente essere ritoccati o inserirti in altre
immagini: si potrebbe ad esempio creare un paesaggio marino con uno squalo
nascosto sotto le onde.

Il programma può sovrapporre simboli di riferimento (filtri "HelpSym")
agli stereogrammi. Normalmente questi sono costituiti da piccoli quadrati
in cima all'immagine, ma possono essere sostituiti sovrapponendovi
pennelli di forme appropriate. I quadrati generati dal programma hanno
dimensioni dispari, così che, in modo ingrandimento, sia più semplice
posizionare il pennello sul punto centrale degli stessi.

Dal punto di vista tecnico, uno stereogramma viene creato affiancando
diverse colonne verticali di motivi grafici simili. Incrociando o
rilassando gli occhi nei modi richiesti per la visione sterografica, ogni
occhio osserva una colonna diversa. La differenza tra i motivi grafici
affiancati è simile alla differenza percepita dagli occhi quando si
osserva un oggetto nel mondo reale. Dal punto di vista scientifico è
particolarmente interessante notare come il processo di visione degli
stereogrammi non coinvolga alcuna informazione prospettica. Infatti gli
individui che percepiscono le distanze avvalendosi della prospettiva
piuttosto che della convergenza oculare hanno maggiori difficoltà degli
altri a decifrare gli stereogrammi.

Più è ampio il motivo grafico (cioè le colonne), maggiore è la distanza
percepita. È comunque consigliabile evitare l'uso di motivi troppo piccoli
o troppo ampi, in quanto gli stereogrammi da questi ottenuti non sono
facili da osservare (le linee visive degli occhi devono incrociarsi fino a
veder sovrapposte due colonne consecutive).

L'ampiezza del motivo è determinata dall'ampiezza del pennello
(stereogrammi SIPS) o da altri parametri-filtro (sezione @{"C.1" LINK PPaintCD:H/7/2/4/0044/Main 21}). Nella
creazione di stereogrammi SIPS, l'ambiente di lavoro attuale dovrebbe
avere la stessa tavolozza colori del pennello. In stereogrammi
dell'ampiezza di uno schermo VGA, 8 colonne rappresentano un buon
compromesso di qualità e contrasto. In questo caso uno stereogramma SIPS
dovrà usare un pennello ampio, in pixel, 1/8 dell'ampiezza di schermo.
Ovviamente un pennello può contenere un motivo già ripetuto due o più
volte.

Nelle estremità destra e sinistra dello stereogramma non è possibile
riprodurre informazioni di profondità. Questo è dovuto all'impossibilità
per l'osservatore di sovrapporre due colonne nelle zone in questione, in
quanto una delle linee visive cade al di fuori dell'immagine.

La complessità e i compromessi legati alla generazione di stereogrammi
sono in parte legati al fatto che ogni colonna va accoppiata sia a quella
alla sua destra che a quella alla sua sinistra. Quando queste informazioni
si sovrappongono possono apparire ombre ed effetti eco. I parametri-filtro
di Personal Paint (sezione @{"C.1" LINK PPaintCD:H/7/2/4/0044/Main 21}) permettono di controllare con precisione
il processo di creazione dello stereogramma. Ad esempio, se la presenza di
grandi dislivelli di profondità ha causato la comparsa di "contorni
fantasma" (di solito in stereogrammi SIPS, piuttosto che SIRDS), può
essere utile "appiattire" l'immagine, aumentare il parametro "Qualità",
oppure attivare l'opzione di eliminazione dell'eco. Quest'ultima raggiunge
lo scopo utilizzando, nei punti critici, parti casuali del motivo grafico;
come effetto collaterale, nell'immagine finale possono intravedersi i
contorni degli oggetti nascosti.

Per facilitare la visione di sterogrammi di piccole dimensioni (ad es. di
pochi centimetri) è consigliabile utilizzare filtri SIRDS ad alta qualità
e colori con forte contrasto (ad es. bianco e nero).

Nel creare animazioni stereografiche è preferibile l'uso di filtri SIRDS,
piuttosto che SIPS, in quanto lo "spostamento" dei motivi grafici da
fotogramma a fotogramma può distrarre l'osservatore. La sezione @{"C.1" LINK PPaintCD:H/7/2/4/0044/Main 21}
spiega come inizializzare con valori fissi o sempre diversi il generatore
di numeri casuali usato per gli stereogrammi SIRDS. A questo proposito si
potrebbe pensare che uno sfondo costante nel corso dell'animazione
(ottenibile con valori positivi per "DeltaX") faciliti la visione di
stereogrammi animati. Nella maggior parte dei casi, invece, si verifica
esattamente il contrario: se il generatore di numeri casuali non viene
inizializzato con valori ogni volta diversi (e quindi il motivo casuale
resta costante), l'attenzione dell'osservatore viene attratta dai
"trucchi" usati per creare lo stereogramma e l'illusione di profondità
tende a svanire. È quindi consigliabile usare valori negativi (cioè sfondi
"rumorosi"). Ad ogni modo, creare un'animazione con valori di
inizializzazione positivi può comunque risultare un interessante
esperimento.


@{B}3.1.4.5.2  Tecniche di visione@{UB}

@{I}Importante@{UI}: gli stereogrammi a singola immagine sono recentemente divenuti
molto popolari sotto forma di poster e libri (ad es. le serie "Magic Eye",
"Stereogram" e "3D Wonderland"). Personal Paint si avvale delle più
recenti ed efficaci tecniche di elaborazione stereografica. Va comunque
ricordato che i primi testi sull'argomento risalgono a più di trenta anni
fa. Gli stereogrammi sono stati inizialmente usati per visualizzazioni
scientifiche e in test medici; sin da allora, diverse ricerche hanno
studiato i possibili effetti collaterali della visione stereoscopica. Non
solo non sono stati scoperti effetti dannosi, ma le tecniche usate per
vedere gli stereogrammi a singola immagine vengono a volte impiegate come
esercizi di ginnastica oculare. Considerato che anche la lettura di un
libro può causare affaticamento visivo e mentale, è prudente tenere a
mente che la fusione di due soggetti diversi e la separazione tra messa a
fuoco e convergenza oculare sono azioni "non naturali". I soggetti con
problemi di ametropia (ad es. ipermetropia o astigmatismo) possono
stancarsi più facilmente guardando queste immagini. Inoltre, alcuni medici
oculisti hanno sconsigliato la visione di stereogrammi a occhio nudo a
persone affette da atassia autonoma e a chi presenta un inizio di
presbiopia dovuta all'età.

In alcuni particolari metodi di visione tridimensionale le informazioni
visive vengono separate con l'uso di luce polarizzata o di lenti colorate.
Gli stereogrammi a singola immagine, invece, possono essere osservati
mettendo a fuoco un ipotetico punto situato tra gli occhi e l'immagine
(tecnica a occhi incrociati) oppure rilassando gli occhi come per guardare
qualcosa di molto lontano (tecnica a occhi paralleli). Alcuni stereogrammi
possono essere visti solo con una delle due tecniche.

Nella parte superiore di molti stereogrammi è possibile notare due simboli
di riferimento: questi consentono all'osservatore di pilotare il processo
di visione. Guardando l'immagine senza metterla a fuoco, i due simboli si
sdoppiano, diventando quattro. Questo è dovuto al fatto che le linee
visive non convergono su un preciso punto dell'immagine, per cui si ha una
visione sdoppiata. A questo punto occorre regolare leggermente la
convergenza oculare in modo che i due simboli centrali si sovrappongano,
fino a poter vedere un totale di tre simboli. Questa è la convergenza
appropriata per vedere lo stereogramma. Ora, muovendo lentamente gli occhi
verso il centro dell'immagine, dovrebbe esser possibile identificare e
mettere a fuoco alcune forme. Per facilitare il processo di visione è
possibile fissare la punta del proprio dito in lento movimento tra gli
occhi e l'immagine, oppure fingere di osservare qualcosa di molto distante
(ad es. montagne o nuvole), o ancora avvicinare l'immagine a pochi
millimetri dal proprio naso, quindi allontanarla lentamente, rilassando
gli occhi e mantenendo una visione fuori fuoco. È molto importante che il
foglio sia perfettamente piatto e perpendicolare alle linee visive. Tutte
le estremità dello stesso dovrebbero essere equidistanti dal proprio viso.
Nei vari tentativi occorre resistere alla tentazione di mettere a fuoco la
pagina (o il monitor). Il cervello comincerà a fondere le due
semi-immagini e la messa a fuoco degli oggetti nascosti seguirà quasi
automaticamente.

Alcune persone incontrano maggiori difficoltà, rispetto ad altre, nel
vedere per la prima volta uno stereogramma. Ecco la testimonianza di un
appassionato: "Sin da bambino mi divertivo a sdoppiare gli oggetti
guardando staccionate e recinti, per cui sono stato subito in grado di
vedere questo tipo di immagini. Ho avuto, però, difficoltà a spiegare la
tecnica di visione agli amici. Oggi, a casa dei miei genitori, avevo con
me l'ultimo numero della rivista "Games". Questa rivista ha indetto un
concorso di immagini SIRDS e ve ne sono ben tre sull'ultimo numero. In
questa occasione ho utilizzato lo stratagemma del riflesso. Ho aperto il
mobiletto-espositore di mia madre e ho poggiato la rivista sul vetro
dell'anta. Ho chiamato mia madre e le ho detto di guardare la sua immagine
riflessa nel vetro fino a che non avesse visto qualcosa comparire nello
stereogramma. Ha impiegato meno di trenta secondi. Quando ha visto
l'oggetto tridimensionale nascosto, ha lanciato un grido di sorpresa come
non le avevo sentito fare da tempo..."


@{B}3.1.5      Macro@{UB}

Lo strumento Macro (sotto allo strumento Testo) può essere selezionato con
il pulsante destro per scegliere una macro (script Rexx) nuova, o con il
pulsante sinistro per ripetere l'esecuzione dell'ultima macro usata.
L'appendice F illustra in maggiore dettaglio alcuni aspetti della
programmazione in Rexx di Personal Paint.


@{B}3.1.5.1    Il quadro di selezione macro@{UB}

Selezionando lo strumento "Macro" con il pulsante destro (o con il
sinistro, quando non è stata ancora selezionata alcuna macro), appare il
quadro "Selezione macro".

Nella parte centrale del quadro vengono elencate le macro disponibili;
queste sono associate alle procedure Rexx del cassetto "Rexx" di Personal
Paint (o altrove, se così indicato nei parametri del programma). I nomi
delle macro sono affiancati, a destra, dalle selezioni abbreviate da
tastiera.

Nella parte alta del quadro vi sono quattro gadget: "Nuova", "Editare",
"Cancellare" e "Info". I primi due attivano il quadro "Editazione macro",
rispettivamente, per definire una nuova macro e per editarne una
esistente. "Cancellare" rimuove una macro dalla lista. "Info" visualizza
le informazioni sulla macro selezionata, eventualmente presenti nel
programma Rexx (in qualsiasi punto del programma, delimitate da "/**" e
"*/", ove "/** ITA" introduce informazioni in italiano). La descrizione
del comando Rexx "RequestNotify" di Personal Paint (opzione WORDWRAP)
fornisce ulteriori informazioni sul formato di questi dati.

Con i gadget "Eseguire", "Uscire" e "Annullare" in fondo al quadro è
possibile, rispettivamente, eseguire la macro selezionata, chiudere il
quadro confermando eventuali modifiche o annullare ogni modifica uscendo
dal quadro.


@{B}3.1.5.2    Il quadro di editazione macro@{UB}

Le macro di Personal Paint sono composte da due tipi di informazioni: il
programma Rexx e i dati specificati nel quadro "Editazione macro". Questi
ultimi sono del tutto opzionali, anche se è utile associare al programma
un nome esteso e una selezione abbreviata, nonché accedere a programmi che
non si trovano nel cassetto "PPaint/Rexx".

Col campo "Nome" si può assegnare alla macro un nome diverso dal nome del
file. Se non si indica alcun nome, il quadro di selezione macro mostrerà
il nome del file Rexx (senza suffisso). L'uso di diversi parametri (v.
seguito) permette di definire macro con nomi e funzioni differenti, tutte
associate ad un solo programma Rexx.

Nel campo "Selezione" è possibile indicare una selezione abbreviata da
associare alla macro. Il formato utilizzato è analogo a quello dei menu e
delle altre selezione abbreviate (v. file "UIText.xxx").

Il campo "File" indica il percorso completo e il nome del file Rexx.
Normalmente, le macro di Personal Paint sono memorizzate nel cassetto
"PPaint/Rexx". Questo campo permette di definire macro usando file
memorizzati altrove, ad esempio in "PPaint/Rexx". Il gadget "Selezione" fa
apparire un quadro richiesta file per selezionare il file Rexx.

Il campo "Parametri" permette di specificare una stringa opzionale da
passare, in fase di esecuzione, al programma Rexx. Questa stringa può
contenere alcuni codici speciali preceduti dal simbolo "%":

%p = Nome della porta Rexx

%n = Nome della macro (come indicato nel campo "Nome")

%b = Pulsante del mouse premuto (di solito in combinazione con %x e %y):
     1 = sinistro, 3 = destro. Il pulsante centrale non viene usato,
     poiché associato alla funzione "trascinare immagine" del programma.

%x = coordinata X.

%y = coordinata Y.

%w = ampiezza (relativa a %x)

%h = altezza (relativa a %y)

Prima di eseguire una macro, Personal Paint verifica la presenza di uno o
più codici %p, %x, %y, %w e %h, e, se presenti, attende che l'utente
selezioni un punto o una zona rettangolare (quest'ultima solo in presenza
di codici %w o %h). Quando la macro opera in modo rettangolare (se i
parametri contengono i codici %w e %h), la procedura Rexx viene eseguita
quando la definizione della zona viene completata (pulsante del mouse
rilasciato). In caso contrario, la macro viene eseguita immediatamente. Se
sono presenti solo i codici %p, %x o %y (e non %w o %h), la macro viene
eseguita non appena il pulsante del mouse viene premuto (senza attendere
il suo rilascio). La macro può così operare in base alla posizione e alle
successive azioni dell'utente. In tal caso, non bisognerebbe usare il
comando "LockGUI" prima di aver gestito ogni azione dell'utente.

Quando il programma Rexx riceve la stringa di parametri, Personal Paint ha
già sostituito gli eventuali codici "%" con i dati equivalenti. Proprio
come avviene per i programmi Rexx attivati nelle finestre Shell di Amiga,
Personal Paint passa i parametri in un'unica stringa (ARG(1)). È compito
del programma Rexx analizzare e smistare i dati (PARSE ARG <template>). Le
macro fornite con Personal Paint includono esempi di smistamento dei
parametri.

Nei file parametri, il codice MACRO consente di impostare i dati già visti
nel quadro "Definizione macro", nel seguente ordine:

   MACRO = @{I}"Nome", "Selezione", "File", "Parametri" @{UI}

Ad esempio:

   MACRO = "Web Map", "Ctrl-m", "Rexx/WebMap.pprx", "%p"

   MACRO = "Help - Rexx", "Ctrl-h",
           "PPaint:Rexx/Help.pprx", "%p Command GUI \\"%n\\""

   MACRO = "Test", "", "PPaint:Rexx/Test.pprx", "%x %y %p"


@{B}3.1.6      Definizione pennello@{UB}

Con la selezione di questo strumento si dà inizio al modo "Definizione
pennello". Il gadget rimane evidenziato fino a quando la definizione non è
stata completata: se in questo periodo si seleziona nuovamente il gadget,
il programma passa dal modo "Definizione rettangolare" alla "Definizione a
mano libera" e viceversa.

In modo animazione (con due o più fotogrammi), lo strumento "definire
pennello" può essere selezionato in due ulteriori modalità: anim-brush
rettangolare e anim-brush a mano libera. Questi due modi operativi
consentono la definizione di anim-brush (pennelli animati). Quando l'area
è stata delimitata, compare un quadro che consente di specificare quanti
fotogrammi coinvolgere nell'operazione e in quale direzione procedere
(avanzare o arretrare a partire dal fotogramma attuale).

Per definire un pennello occorre portare il puntatore sul bordo della zona
da selezionare (su un angolo della stessa, nel modo di definizione
rettangolare), premere il pulsante del mouse, muovere il puntatore in modo
da racchiudere l'area desiderata e, infine, rilasciare il pulsante. Nella
"Definizione a mano libera", il percorso viene chiuso automaticamente (se
non lo è già) nel momento in cui si rilascia il pulsante del mouse.

Il pennello può essere definito con il pulsante sinistro o destro del
mouse. Effettuando l'operazione con il pulsante sinistro, la porzione di
figura selezionata viene copiata nel pennello corrente e l'immagine
visualizzata non viene modificata. Usando invece il pulsante destro,
l'immagine viene letteralmente "ritagliata" e alla sagoma del pennello,
nella posizione d'origine, corrisponderà un "buco" del colore di fondo.

La selezione dello strumento "Definire pennello" con il pulsante destro
del mouse equivale alla selezione del menu "Pennello/Ripristinare": il
programma ripristina il pennello definito in precedenza, annullandone
l'ultima modifica.

Spesso accade di dover definire un nuovo pennello mentre si ha ancora
bisogno del pennello attuale. Personal Paint permette di avere
contemporaneamente in memoria fino a 9 pennelli personali. Ulteriori
pennelli possono essere memorizzati su file (sezione @{"5.2" LINK PPaintCD:H/7/2/4/0048/Main 66}). Prima di
definire un nuovo pennello è necessario selezionare, dal menu "Numero
pennello", un pennello libero o non più necessario (tale menu si attiva
selezionando, con il pulsante destro del mouse, il piccolo numero in alto
nella barra degli strumenti - sezione @{"3.1.1" LINK Main 42}). Per ulteriori informazioni,
si ricorda che il presente manuale contiene un intero capitolo, il quinto,
dedicato all'argomento pennelli.

Se durante l'operazione di definizione del pennello è attivo il modo
"Agganciare a griglia", anche l'impugnatura del pennello viene
"agganciata", altrimenti non sarebbe possibile riposizionare il pennello
sul suo esatto punto d'origine.

In assenza di impostazioni differenti, quando viene definito un pennello
tutti i pixel dell'attuale colore di sfondo sono considerati
"trasparenti". Se, invece, è attiva l'opzione "Trasparenza di sfondo"
(sezione @{"9.14.3" LINK PPaintCD:H/7/2/4/0047/Main 963}), solamente i pixel con il colore dello sfondo che
circondano il pennello diventano trasparenti.


@{B}3.1.7      Livello di ingrandimento@{UB}

Questo gadget, selezionato con il pulsante sinistro o destro quando il
modo "Ingrandimento" è attivo, permette rispettivamente di aumentare o
ridurre l'ingrandimento dell'immagine.

I due ambienti hanno livelli di ingrandimento indipendenti.


@{B}3.1.8      Ingrandire@{UB}

Questo gadget attiva il modo "Ingrandimento", una sorta di lente di
ingrandimento digitale. In questa particolare modalità operativa, la parte
sinistra dello schermo contiene una parte ingrandita dell'immagine. La
parte di immagine da ingrandire può essere selezionata premendo uno dei
pulsanti del mouse, muovendo quest'ultimo fino a racchiudere l'area
interessata e rilasciando il pulsante. Se il pulsante viene premuto e
rilasciato senza aver mosso il mouse, viene applicato il livello di
ingrandimento predefinito o quello eventualmente usato in precedenza. È
possibile uscire dal modo "Ingrandire" selezionando nuovamente questo
gadget.

Le due barre di scorrimento, sotto e alla destra dell'immagine ingrandita,
possono essere usate per muovere la "lente" sull'immagine, in direzione
orizzontale o verticale; tali operazioni sono anche effettuabili
attraverso i quattro tasti cursore. L'immagine ingrandita può anche essere
"afferrata" con il pulsante centrale del mouse (con i mouse a tre
pulsanti) ed essere traslata muovendo il mouse. Se si dispone di un mouse
a due pulsanti, la stessa operazione si effettua premendo il pulsante
sinistro mentre si tiene premuto  il tasto <Alt>. La stessa tecnica può
essere utilizzata per indicare una nuova zona da ingrandire nella parte
"normale" dello schermo: la "lente" verrà spostata di conseguenza.

Durante la modalità "Ingrandimento", l'area interessata dall'opzione
"Confinare grafica" (sezione @{"9.13.2" LINK PPaintCD:H/7/2/4/0047/Main 820}) corrisponde all'area normale di
schermo, non a quella ingrandita.

Il gadget posto nell'angolo in basso a destra dell'area ingrandita attiva
una griglia che consente di separare otticamente i pixel ingranditi: tale
accorgimento risulta utile nelle modifiche particolarmente accurate
dell'immagine. La griglia può assumere tre diversi aspetti, attivabili
selezionando ciclicamente il gadget: il modo predefinito (nessuna
griglia), il modo a linee e il modo a punti. Nel modo linea, viene
visualizzata una griglia di linee sopra l'intera superficie ingrandita. Il
risultato è un reticolo che aiuta a individuare ogni singolo pixel
ingrandito. Le linee vengono tracciate con il colore di griglia (sezione
@{"3.1.11" LINK Main 1364}). Il modo a punti è simile al precedente, eccetto per il fatto che
le linee della griglia vengono disegnate con il colore di sfondo e i pixel
ingranditi appaiono isolati.

Il lampeggiare dello schermo alla selezione del gadget "Ingrandire" può
segnalare una condizione di memoria insufficiente che impedisce
l'attivazione dello strumento. Nella sezione @{"11.1" LINK PPaintCD:H/7/2/4/0046/Main 8} sono spiegati alcuni
accorgimenti che permettono di lavorare con poca memoria.


@{B}3.1.9      Cancellare immagine@{UB}

Selezionando questo gadget, si cancella l'immagine attuale. L'operazione
viene effettuata applicando l'attuale colore di sfondo all'intera immagine
o alla parte attualmente visualizzata (se l'opzione "Confinare grafica" è
attiva - sezione @{"9.13.2" LINK PPaintCD:H/7/2/4/0047/Main 820}).

Normalmente, il contenuto dell'immagine può essere ripristinato con la
funzione "Annullare ultima modifica". Tuttavia, cancellando l'intera
immagine due volte consecutive, si libera l'area di memoria utilizzata
dalla funzione di annullamento. Questa operazione può risultare utile
quando si ha poca memoria a disposizione. Per recuperare ulteriore
memoria, è possibile utilizzare il comando "Ambiente di lavoro/Liberare"
del menu Progetto (sezione @{"4.8.6" LINK PPaintCD:H/7/2/4/0049/Main 1403}).

Selezionando lo strumento "cancellare" con il pulsante destro del mouse,
appare il quadro "Cancellare fotogrammi". In questo modo è possibile
cancellare (senza rimuovere) uno o più fotogrammi di un'animazione.


@{B}3.1.10     Annullare ultima modifica@{UB}

Questa funzione consente di risalire ad una particolare fase di editazione
dell'immagine, annullando o ripristinando una o più modifiche apportate
alla stessa.

Selezionando il gadget di annullamento con il pulsante destro del mouse,
si effettua un'azione di ripristino. Il numero di modifiche annullabili
(livelli di annullamento) è limitato solo dalla RAM e dallo spazio
disponibile su disco rigido, e può essere opportunamente regolato nel
quadro "Gestione della memoria" (sezioni @{"1.3.5" LINK PPaintCD:H/7/2/4/0002/Main 233}, @{"9.3.2" LINK PPaintCD:H/7/2/4/0047/Main 220} e @{"C.1" LINK PPaintCD:H/7/2/4/0044/Main 21}).

I livelli multipli di annullamento di Personal Paint non permettono solo
di sperimentare modifiche e correggere errori. Può ad esempio essere utile
arretrare di alcuni livelli solo per copiare una vecchia parte
dell'immagine con lo strumento pennello, quindi applicare tale pennello
sull'immagine attuale (la copia di un'area come pennello non pregiudica
l'integrità dei livelli di annullamento).

La memoria occupata dai livelli di annullamento può essere liberata con la
selezione abbreviata <Ctrl-u>, o con l'apposito gadget nel quadro "Stato
della memoria" (sezione @{"4.10.2" LINK PPaintCD:H/7/2/4/0049/Main 1443}), oppure con un doppio click sullo
strumento "Cancellare immagine". Queste operazioni si rivelano
particolarmente utili quando, in condizioni critiche, è necessario rendere
disponibile una certa quantità di memoria.

Le funzioni di ripristino dei menu "Pennello" e "Tavolozza colori"
forniscono ulteriori possibilità di annullamento (sezioni @{"5.6" LINK PPaintCD:H/7/2/4/0048/Main 147} e @{"8.1.6" LINK PPaintCD:H/7/2/4/0016/Main 307}).


@{B}3.1.11     Tavolozza colori@{UB}

Nella parte bassa della barra degli strumenti si trovano gli indicatori
dei colori correntemente impostati per la griglia, lo sfondo e il primo
piano.

Il rettangolo centrale sulla destra indica il colore di primo piano.
Questo è il colore normalmente usato per disegnare con il pulsante
sinistro del mouse. È possibile cambiare il colore di primo piano con un
click del pulsante sinistro del mouse su uno dei colori della tavolozza,
oppure con un click sull'anzidetto indicatore seguito da un secondo click
sul colore desiderato, direttamente nell'immagine visualizzata (sempre con
il pulsante sinistro del mouse).

L'area che circonda il colore di primo piano costituisce l'indicatore del
colore di sfondo. Questo colore viene usato quando si disegna con il
pulsante destro del mouse e quando si usa lo strumento "Cancellare". Come
per il colore di primo piano, è possibile impostare un nuovo colore di
sfondo selezionandolo direttamente dalla tavolozza con il pulsante destro
del mouse, oppure, con il pulsante sinistro, selezionando prima
l'indicatore del colore di sfondo e poi il colore desiderato
nell'immagine.

L'indicatore del colore della griglia è all'estrema sinistra. Esso riporta
il colore usato per la griglia sovrapponibile all'area di immagine
ingrandita (sezione @{"3.1.8" LINK Main 1267}). Analogamente agli altri colori, il colore
della griglia può essere modificato selezionando il relativo indicatore e
poi selezionando il nuovo colore (con il pulsante sinistro del mouse)
nella tavolozza dei colori o nell'immagine attuale.

Selezionando uno degli indicatori con il pulsante destro del mouse, appare
il requester "Definizione colori" (sezione @{"8.1.3" LINK PPaintCD:H/7/2/4/0016/Main 93}), che consente di
modificare in vari modi i colori della tavolozza.

Al di sotto degli indicatori dei colori si trova la tavolozza con tutti i
colori disponibili. Ogni colore può essere direttamente selezionato con il
mouse: il pulsante sinistro permette di impostare il colore di primo
piano, il destro il colore di sfondo e quello centrale (o <Alt> + pulsante
sinistro) il colore della griglia. In determinate risoluzioni video e con
un numero di colori elevato potrebbe risultare difficile individuare, con
un singolo click, il colore desiderato. In questi casi è possibile premere
il pulsante del mouse quando il puntatore è in prossimità del colore
desiderato e, senza rilasciarlo, muoverlo lentamente fino a che tale
colore appare nell'indicatore. Una volta individuato il colore, è
necessario rilasciare il pulsante senza muovere ulteriormente il mouse.


@{B}3.2        Spostamenti@{UB}

Come anticipato nel primo capitolo e nella sezione dedicata al modo
"Ingrandimento" (@{"3.1.8" LINK Main 1267}), quando le dimensioni dell'immagine superano
quelle dello schermo, o mentre è attivo il modo "Ingrandimento", o quando
comunque parte dell'immagine è nascosta, questa può essere spostata usando
la tastiera e il mouse. I tasti cursore permettono di muovere l'immagine
di 4 pixel nella direzione indicata. Con gli stessi tasti, l'immagine può
essere fatta scorrere in modo fluido (a passi di un pixel) tenendo
contemporaneamente premuto il tasto <Shift>. Come per le altre
abbreviazioni da tastiera, anche questi codici possono essere ridefiniti
(sezione @{"1.14" LINK PPaintCD:H/7/2/4/0002/Main 1520}).

L'immagine può anche essere "afferrata" e spostata con il mouse, con
l'azione contemporanea del tasto <Alt> più il pulsante sinistro del mouse,
oppure con il pulsante centrale di un mouse a tre pulsanti.

Negli schermi più grandi dei formati overscan "Testo", la posizione dello
schermo può essere regolata muovendo il mouse e tenendo contemporaneamente
premuti il tasto <Ctrl> e il pulsante sinistro del mouse (il puntatore
deve trovarsi su una qualsiasi zona dell'immagine).

L'immagine può essere spostata fino in fondo (in un solo scatto)
utilizzando i tasti cursore mentre si tiene premuto il tasto <Alt>.

La voce "Coordinate" del menu Parametri permette di visualizzare le
coordinate del puntatore nella barra del titolo. Le coordinate vengono
costantemente aggiornate durante i movimenti del puntatore. Ciò è
estremamente utile per calcolare o controllare, con estrema precisione,
distanze e dimensioni.

Con la pressione dei tasti funzione <F9> e <F10> è possibile nascondere,
rispettivamente, la barra degli strumenti e quella del titolo. Così
facendo si può utilizzare un'area di schermo maggiore per visualizzare ed
editare l'immagine. Con la barra del titolo nascosta, utilizzando alcuni
formati overscan su determinati calcolatori Amiga, può accadere (per
limitazioni hardware) che il puntatore del mouse non sia in grado di
seguire i movimenti del mouse nella parte più alta dello schermo (dove
normalmente appare la barra del titolo). Personal Paint continua a seguire
e gestire normalmente i movimenti del cursore grafico anche in tali
condizioni: l'immagine del pennello segue l'effettivo movimento del mouse,
mentre il puntatore di Amiga non supera l'altezza limite, anche spostando
il puntatore su e giù per questa zona.


@{B}3.3        La barra del titolo@{UB}

La barra del titolo occupa le linee più in alto dello schermo. Può essere
nascosta e rivisualizzata con il tasto <F10>. La barra dei menu compare
premendo il pulsante destro del mouse quando il puntatore si trova sopra
la barra del titolo (o sulla linea più alta dello schermo, se la barra del
titolo è stata rimossa).

La barra del titolo contiene le seguenti informazioni: il nome del
programma, il simbolo del modo disegno impostato nel menu "Pennello/Modo
disegno" (sezione @{"5.8" LINK PPaintCD:H/7/2/4/0048/Main 166}), eventuali altri simboli indicanti il modo linea
attivo (sezione @{"3.1.2.2.1" LINK Main 175}), il modo riempimento corrente (sezione
@{"3.1.2.2.2" LINK Main 207}) e la mascheratura dei colori (sezione @{"8.2" LINK PPaintCD:H/7/2/4/0016/Main 345}); segue il nome
dell'immagine preceduto dal simbolo "1:" o "2:" (numero dell'ambiente
corrente), le eventuali coordinate di lavoro (sezione @{"9.6" LINK PPaintCD:H/7/2/4/0047/Main 345}) e i normali
gadget di schermo Amiga (il nome dell'immagine può essere sostituito da un
messaggio di copyright, se l'immagine è vuota). L'informazione sullo stato
della maschera è particolarmente utile nel caso sia necessario attivarla o
disattivarla di frequente (tasto <`>, accento grave, sopra il tasto <Tab>)
.


@{B}3.4        Il quadro di selezione file@{UB}

Il quadro di selezione file è uno dei requester più utilizzati in Personal
Paint. I diversi quadri di selezione file visualizzati dalle funzioni del
programma si differenziano principalmente per il loro titolo, indicante
l'operazione che si sta svolgendo (ad es. "Scrivere pennello").

Il quadro di selezione file è così chiamato poiché permette di specificare
nomi e percorsi di file (sezione @{"1.4" LINK PPaintCD:H/7/2/4/0002/Main 260}). In generale, tale requester viene
utilizzato per selezionare un file in un'operazione di lettura o di
scrittura. La lettura di questa sezione presuppone la conoscenza dei
concetti illustrati nelle sezioni @{"1.4" LINK PPaintCD:H/7/2/4/0002/Main 260}, @{"1.5" LINK PPaintCD:H/7/2/4/0002/Main 317} e @{"1.11" LINK PPaintCD:H/7/2/4/0002/Main 1254}.

Per una corretta identificazione del file a cui accedere, è necessario
specificare il nome dell'unità o del volume - sia fisico che logico
(sezioni @{"1.4" LINK PPaintCD:H/7/2/4/0002/Main 260} e @{"1.11" LINK PPaintCD:H/7/2/4/0002/Main 1254}, ad es. "PPaint" o "DF0") - in cui è memorizzato il
file, l'eventuale parte restante del percorso (ad es. una sequenza di
cassetti) e il nome del file stesso. I nomi possono essere scritti
utilizzando la tastiera o essere selezionati con il mouse (operazione
assai più semplice da eseguire che da descrivere). Normalmente, pochi
tocchi di mouse sono sufficienti ad eseguire una selezione, fatta
eccezione per la prima volta che si memorizza un file: in questo caso è
infatti necessario utilizzare la tastiera per assegnare un nome al nuovo
file.

La parte superiore del quadro di selezione file è occupata dall'@{I}area di
selezione@{UI} (@{I}List Box@{UI}), che può contenere nomi di file e cassetti, di
assegnamenti logici, o di dispositivi e volumi fisici. È possibile
visualizzare ciclicamente ognuno di questi elenchi con un click del
pulsante destro del mouse, oppure selezionando i gadget in basso al
requester: "Dischi", "Logici" e "Risalire".

Normalmente, tutti i nomi dei file e dei cassetti presenti nel percorso
specificato sono elencati nell'area di selezione. Quando il programma ha
completato la lettura della lista, i nomi vengono sistemati in ordine
alfabetico o per data (sezione @{"9.9.4" LINK PPaintCD:H/7/2/4/0047/Main 566}). I nomi dei cassetti si trovano
alla fine o al principio (sezione @{"9.9.3" LINK PPaintCD:H/7/2/4/0047/Main 558}) della lista, preceduti dal
prefisso "(dir)". Non tutti i nomi compresi nella lista appartengono a
file o cassetti contenenti dati utili a Personal Paint (sezione @{"1.5" LINK PPaintCD:H/7/2/4/0002/Main 317}).
Alcuni nomi utilizzati dal sistema operativo di Amiga sono esclusi
automaticamente dalla lista.

Se la lista di nomi non può essere interamente contenuta nell'area di
selezione, viene visualizzata solo una parte della lista. Il cursore
scorrevole posto alla destra dell'area di selezione serve ad alzare o
abbassare la parte di lista visualizzata. Il cursore può essere spostato
anche con un click del pulsante sinistro del mouse all'interno del
riquadro di scorrimento (ma non sopra il cursore). In questo modo, il
cursore viene "attratto" nella direzione del puntatore e provoca lo
scorrimento dell'elenco di un'intera pagina. È possibile scorrere l'elenco
anche tramite i due gadget a forma di freccia posti sotto la barra di
scorrimento.

Nel quadro di selezione sono normalmente elencati i nomi di tutti i file e
i cassetti contenuti nel percorso indicato nell'apposito gadget testo.

Una volta che il nome di un file, cassetto, volume o unità è visualizzato
nell'area di selezione, tale nome può essere selezionato con il mouse.
Quando si preme e si rilascia il pulsante sinistro del mouse, il nome
visualizzato sotto il puntatore viene selezionato. Quando si seleziona un
volume, una unità o un cassetto, viene automaticamente aggiornato il
gadget testo "Percorso". Se, invece, si seleziona un file (ad es. il nome
di un file contenente un'immagine), viene aggiornato il gadget testo
"Nome".

Mentre il programma sta leggendo i dati relativi ai nomi da inserire
nell'elenco, si può sia spostare il cursore scorrevole, sia agire sugli
altri gadget del quadro. Al fine di evitare selezioni indesiderate nella
fase di aggiornamento, questo viene sospeso quando si effettua la
selezione di un nome dall'apposita area: i nomi visualizzati non subiscono
modifiche finché non viene rilasciato il pulsante sinistro. Inoltre, la
selezione di un nome è accettata solo se il pulsante viene rilasciato
quando il puntatore si trova ancora sul nome evidenziato. Premendo il
pulsante del mouse con il puntatore in corrispondenza di un nome e
rilasciandolo quando il puntatore non indica più quel nome, non avviene
alcuna selezione.

Immediatamente sotto l'area di selezione c'è il gadget testo "Percorso".
Il percorso selezionato (incluso il nome dell'unità) è sempre visualizzato
in questo gadget, che può essere selezionato per editarne il contenuto.
L'editazione manuale del percorso non è, però, normalmente necessaria, in
quanto i nomi dei volumi o delle unità e i nomi dei cassetti possono
essere selezionati con il mouse nel modo sopra spiegato. Le modifiche
apportate con la tastiera al contenuto del gadget "Percorso" devono essere
confermate con la pressione del tasto <Return>.

Il formato del testo nel gadget "Percorso" è il seguente: nome del volume
(o unità) + ':' (due punti) + nomi dei cassetti. Eventuali nomi multipli
di cassetti vanno separati dal carattere '/' (barra). Ciò significa che il
nome di ogni cassetto deve essere separato con un segno '/' dal nome del
cassetto che lo contiene. Il nome del volume o dell'unità deve essere
seguito dai due punti, anche se non è seguito da nomi di cassetti. Se non
viene selezionato alcun nome di volume o di unità, nel gadget "Percorso"
viene automaticamente inserito il nome del percorso attuale del programma.
Il nome del file non va scritto in questo gadget, ma nel sottostante
gadget "Nome".

Quando una determinata funzione del programma visualizza per la prima
volta il quadro di selezione file, il gadget "Percorso" contiene il
percorso predefinito di tale funzione (ad es. "PPaint_Prefs" per le
operazioni di lettura e scrittura di file parametri).

Il gadget testo "Nome", al di sotto della area di selezione, contiene il
nome del file selezionato. Il contenuto del gadget viene automaticamente
aggiornato quando, con il mouse, si seleziona il nome di un file nell'area
di selezione.

La lunghezza massima dell'intero percorso (nome unità + nome cassetto/i)
inseribile nel gadget "Percorso" è di 128 caratteri. Come spiegato nella
sezione @{"1.4" LINK PPaintCD:H/7/2/4/0002/Main 260}, la lunghezza del nome di un file (gadget "Nome") non
dovrebbe superare i 25 caratteri. Il numero dei nomi componenti una lista
è limitato unicamente dalla memoria disponibile.

Sotto il gadget "Nome" ci sono i tre gadget "Volumi", "Cancellare" e
"Risalire". Personal Paint rileva automaticamente i nomi delle unità
collegate al calcolatore e dei volumi inseriti in tali unità (ad es.
dischi).

Un'unica lista, associata al gadget "Volumi", comprende sia i nomi delle
unità e dei volumi, sia i nomi dei dispositivi logici. La lista può
terminare con una sequenza di percorsi il cui contenuto è stato già
memorizzato da altri quadri richiesta file dello stesso programma. Ad
esempio, se occorre leggere un pennello dallo stesso percorso già
utilizzato per leggere un'immagine, dal quadro richiesta file "Leggere
pennello" sarà sufficiente premere il pulsante destro del mouse e
selezionare il percorso desiderato alla fine della lista.

Il gadget "Cancellare" permette di cancellare file e cassetti vuoti. È
inoltre possibile creare nuovi cassetti estendendo opportunamente il
contenuto del gadget testo "Percorso" (ad es. trasformando "Immagini:" in
"Immagini:Spazio"). L'icona "def_Drawer" viene installata nei cassetti
"PPaint:PPaint_Icons" in modo che il programma possa associare un'icona
Workbench ai cassetti così creati.

Tutti i percorsi dei quadri richiesta file possono essere memorizzati come
percorsi predefiniti nei file parametri del programma. Queste opzioni di
configurazione vengono spiegate in dettaglio nell'appendice @{"C" LINK PPaintCD:H/7/2/4/0044/Main 1}.

Se l'opzione "Espandere percorso" (sezione @{"9.9.1" LINK PPaintCD:H/7/2/4/0047/Main 519}) è attivata, il
programma inserisce automaticamente nel gadget testo "Percorso" il nome
del volume e dei cassetti corrispondenti al percorso selezionato. Tra le
unità elencate nella zona di selezione ve ne possono essere alcune di tipo
differente dai normali drive. In particolare, si ricorda che i file
memorizzati in unità quali "RAM", "RAD" e "VD0" (o altre basate sull'uso
di memoria RAM) vengono persi dopo lo spegnimento del calcolatore.

Alla sinistra del gadget "Logici" si trova il gadget "Risalire".
Selezionando questo gadget, il nome all'estrema destra del percorso viene
rimosso dal percorso stesso. Il gadget "Risalire" può essere utilizzato
per rimuovere nomi di cassetti e nomi di volumi o unità senza utilizzare
la tastiera. Il gadget è così chiamato perché serve a "risalire" di un
cassetto nel percorso.

Per confermare i dati specificati e chiudere il quadro di selezione file,
è necessario fare click sul gadget "Procedere", oppure premere il tasto
<Return> quando il cursore si trova nel gadget testo "Nome". Lo stesso
risultato si ottiene anche premendo velocemente due volte il pulsante
sinistro del mouse (doppio click) sul nome di un file nell'area di
selezione. Se si ritiene che il doppio click possa portare a selezioni
indebite, tale modo di selezione può essere disabilitato come spiegato
nella sezione @{"9.9.5" LINK PPaintCD:H/7/2/4/0047/Main 579}.

Selezionando il gadget "Annullare", la funzione associata al quadro di
selezione file viene annullata. In questo modo vengono annullate anche
tutte le modifiche apportate ai gadget del quadro.

L'abilitazione di un controllo opzionale di sicurezza (sezione @{"9.9.6" LINK PPaintCD:H/7/2/4/0047/Main 592}) fa
apparire un messaggio di avvertimento nei casi in cui la funzione
associata al quadro vada a sovrascrivere un file preesistente. Altri
eventuali messaggi sono attinenti alla funzione che ha visualizzato il
quadro di selezione file. L'appendice @{"A" LINK PPaintCD:H/7/2/4/0045/Main 1} elenca tutti i messaggi di
Personal Paint. La sezione @{"11.2" LINK PPaintCD:H/7/2/4/0046/Main 55} contiene importanti informazioni su come
gestire eventuali errori legati ad operazioni di lettura o scrittura su
unità di memorizzazione.

La sezione @{"9.10" LINK PPaintCD:H/7/2/4/0047/Main 607} spiega come abilitare e disabilitare la scrittura di
icone Workbench insieme ai file di Personal Paint. Il programma permette
di selezionare diversi tipi di icone.

Il sistema operativo di Amiga può effettuare un'ulteriore operazione di
scrittura, pochi secondi dopo la memorizzazione di un file. Per questa
ragione è opportuno evitare di espellere un disco da un drive (o spegnere
il calcolatore) per alcuni secondi dopo lo spegnimento della spia luminosa
di attività del drive.


@{B}3.5        L'indicatore dello stato di avanzamento@{UB}

Durante alcune operazioni di lunga esecuzione, come la lettura e la
conversione di immagini, i ridimensionamenti complessi o l'elaborazioni di
pennelli, il programma visualizza un requester per informare sul tempo
necessario al completamento dell'operazione, sulla velocità
dell'elaborazione e sulla parte di lavoro fatto e da fare.

Questo particolare quadro indica l'operazione corrente e la percentuale di
lavoro svolta; inoltre, grazie al gadget "Interrompere", è possibile in
qualsiasi momento annullare l'operazione in corso.

Durante elaborazioni particolarmente impegnative, potrebbe essere
conveniente eseguire altre operazioni su uno schermo diverso, nell'attesa
che Personal Paint completi il proprio lavoro. In questi casi, il
programma avverte del termine dell'elaborazione con il lampeggio dello
schermo e con una segnalazione acustica.

@ENDNODE
