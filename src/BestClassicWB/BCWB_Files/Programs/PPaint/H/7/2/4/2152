@DATABASE 2152
@(C) "Copyright © 1992-1997 Cloanto Italia srl"
@REM Cloanto Personal Paint 7 CD-ROM
@FONT topaz.font 8
@WIDTH 74

@NODE Main "Personal Paint 7 - 2. Esplorazione veloce"
@TOC PPaintCD:H/7/2/4/OO00/Main

@{B}2.         Esplorazione veloce@{UB}

Vi ringraziamo per avere scelto Personal Paint. Prima di iniziare a usare
il programma, è consigliabile fare una copia di lavoro dei dischi e
riporre i dischetti originali in un luogo sicuro. La sezione @{"1.6" LINK PPaintCD:H/7/2/4/0002/Main 355} spiega
come effettuare una copia di sicurezza dei dischetti. Assicuratevi,
inoltre, che i nomi dei nuovi dischi corrispondano ai nomi dei dischi
originali. Se necessario, con il comando Rinominare (o Rename) del
Workbench, modificate il nome delle copie per eliminare un eventuale
prefisso, come "Copy of " (spazi compresi), aggiunto durante l'operazione
di copia.

Non dimenticate di leggere (con un doppio click sulla sua icona) il file
"PPaint.man" sul disco dati (nella versione floppy disk di Personal
Paint), per verificare se il presente manuale è stato aggiornato. Il file
"PPaint.man" può inoltre contenere informazioni sulle modalità di
registrazione e aggiornamento del programma.

Prima di eseguire l'installazione del programma, configurate il disco
principale con un doppio click sull'icona corrispondente alla lingua
scelta (Italiano, English, Deutsch, ecc.) Questa operazione sposta e
rinomina alcuni file sul disco, senza cancellare alcun dato. Gli effetti
di tale operazione possono essere modificati in qualsiasi momento,
ripetendo la procedura di configurazione. Naturalmente, in questa fase il
disco non deve essere protetto dalla scrittura (il piccolo foro
nell'angolo del disco deve essere coperto dalla linguetta di plastica). La
sezione @{"1.12" LINK PPaintCD:H/7/2/4/0002/Main 1318} contiene ulteriori informazioni sulla procedura di
configurazione.

L'installazione automatica del programma sul disco rigido è molto semplice
e viene descritta nella sezione @{"1.13.1" LINK PPaintCD:H/7/2/4/0002/Main 1513}. Questa può essere attivata con un
doppio click sull'icona InstallPPaint. È anche possibile decidere dove
installare il programma, creare, se necessario, uno o più cassetti e
scegliere quali moduli installare. Le procedure di installazione e di
configurazione possono non essere eseguite correttamente se il sistema
utilizza dei programmi sostitutivi non completamente compatibili con i
comandi originali AmigaDOS (la sezione @{"1.13.1" LINK PPaintCD:H/7/2/4/0002/Main 1513} contiene ulteriori
informazioni sui comandi AmigaDOS alternativi, come quelli forniti dal
pacchetto ARP).

Se non possedete un disco rigido, troverete conveniente formattare uno o
più dischetti sui quali salvare i dati creati con Personal Paint. Non
cercate di memorizzare i vostri lavori sui dischi originali, poiché questi
hanno pochissimo spazio libero a disposizione. Inoltre, ricordate di non
sovrascrivere né cancellare nessuno dei file memorizzati sui dischi
originali. Queste operazioni possono essere fatte esclusivamente sulle
copie dei dischi di Personal Paint. Ricordate che la modifica o la
cancellazione di determinati file (in modo non esplicitamente previsto dal
manuale), può condurre a effetti non desiderati.

Quando lavorate con il programma, memorizzate spesso il vostro lavoro.
Fate inoltre frequenti copie di sicurezza dei dischetti. Questo proteggerà
il vostro lavoro da spiacevoli sorprese, quali quelle causate da brevi
cadute di tensione, errori software, problemi di lettura/scrittura dei
dischetti o altro.


@{B}2.1        Alla scoperta di Personal Paint@{UB}

È possibile avere un primo assaggio delle caratteristiche di Personal
Paint dando uno sguardo al manuale e all'interfaccia utente del programma.
Il sommario, molto dettagliato, e la struttura dell'intero manuale sono
stati concepiti con lo scopo di rendere estremamente semplice la ricerca
dei vari argomenti. Il primo capitolo fornisce un'ampia introduzione
tecnica al programma Personal Paint e all'ambiente Amiga. Il capitolo @{"3" LINK PPaintCD:H/7/2/4/0017/Main 1}
descrive i principali elementi dello schermo e i capitoli dal quarto
all'ottavo sono strutturati sulla base dei menu del programma. I capitoli
@{"10" LINK PPaintCD:H/7/2/4/0015/Main 1} e @{"11" LINK PPaintCD:H/7/2/4/0046/Main 1} illustrano, rispettivamente, i programmi di utilità e le
soluzioni di alcuni problemi. I messaggi di errore, le abbreviazioni da
tastiera e ulteriori dettagli vengono descritti nelle diverse appendici.
Quando un argomento non viene esaurito completamente in una singola
sezione, o se esistono dei collegamenti con altre sezioni, il manuale
riporta specifici riferimenti incrociati.

Poiché è più semplice studiare un argomento dopo averlo, anche
sommariamente, sperimentato, è preferibile leggere il manuale più
approfonditamente dopo che avrete acquistato una certa confidenza con il
programma. Non abbiate paura di provocare danni utilizzando Personal
Paint: potete visualizzare i vari requester disponibili, per osservarne il
contenuto, e quindi rimuoverli selezionando il gadget "Annullare"; grazie
alla funzione "Annullare ultima modifica" potete ritornare sui vostri
passi dopo ogni operazione di disegno o di elaborazione dell'immagine;
opportuni messaggi di attenzione vengono visualizzati nei casi in cui vi
sia la possibilità di sovrascrivere o perdere dei dati. L'unica
raccomandazione che vi consigliamo di osservare scrupolosamente è di non
operare mai direttamente con i dischi originali del programma, ma di usare
sempre le copie.

Gli strumenti che compaiono nella barra sulla sinistra dello schermo
possono essere selezionati con un click di uno dei pulsanti del mouse. Il
pulsante destro normalmente attiva un requester che consente di
impostare/modificare i parametri associati allo strumento. Alcuni
strumenti possono essere selezionati nella metà superiore o in quella
inferiore della rispettiva icona. Ciò permette di specificare la modalità
di riempimento (pieno o vuoto) con la quale tale strumento verrà
utilizzato. È consigliabile eseguire delle prove con ogni strumento nelle
varie combinazioni possibili (selezione con il pulsante sinistro o destro
del mouse e click sulla metà superiore o inferiore dell'icona).

Premendo il pulsante destro del mouse quando il puntatore indica il
numeretto nell'area di selezione dei pennelli predefiniti (la parte
superiore della barra degli strumenti), si attiva un piccolo menu con i
numeri da 1 a 9. Personal Paint consente, infatti, di definire e
utilizzare contemporaneamente fino a 9 pennelli personali. Il numero
visualizzato indica il pennello personale attualmente selezionato.

Molte funzioni di disegno e di elaborazione delle immagini fanno uso dei
cosiddetti @{I}colori di primo piano e di sfondo@{UI}. Questi possono essere scelti
(rispettivamente con i pulsanti sinistro e destro del mouse) dalla
tavolozza dei colori posta al di sotto della barra degli strumenti.

Quando si disegna è possibile assegnare a ognuno dei due pulsanti del
mouse un colore diverso. Convenzionalmente al pulsante destro viene
assegnato il colore dello sfondo. Ciò permette di disegnare con il
pulsante sinistro e cancellare con quello destro.

Se si desidera ottenere risultati di elevata qualità, è possibile
selezionare, e memorizzare, il modo "Floyd-Steinberg" per le funzioni di
"Adattamento colori", nonché l'opzione "Rimodellamento con media" (sezioni
@{"9.8" LINK PPaintCD:H/7/2/4/0047/Main 414}, @{"9.13.3" LINK PPaintCD:H/7/2/4/0047/Main 833} e @{"9.2" LINK PPaintCD:H/7/2/4/0047/Main 87}). Queste impostazioni, ad ogni modo, comportano una
minore velocità nell'esecuzione di alcune operazioni. Se la RAM
disponibile è limitata, potrebbe essere necessario chiudere lo schermo del
Workbench, utilizzare un solo ambiente e un singolo pennello (cfr. sezioni
@{"9.15" LINK PPaintCD:H/7/2/4/0047/Main 973} "Workbench" e @{"11.1" LINK PPaintCD:H/7/2/4/0046/Main 8} "Mancanza di memoria"). A tal scopo, occorre
notare che le modalità schermo con risoluzioni elevate e molti colori
richiedono proporzionalmente più memoria (sezioni @{"1.3.2" LINK PPaintCD:H/7/2/4/0002/Main 94}, @{"4.5" LINK PPaintCD:H/7/2/4/0049/Main 1127} e @{"4.10.2" LINK PPaintCD:H/7/2/4/0049/Main 1443}).
Si può conoscere la quantità di memoria RAM disponibile, selezionando
"Stato della memoria" dal menu Progetto (sezione @{"4.10.2" LINK PPaintCD:H/7/2/4/0049/Main 1443}): il significato
dei valori riportati è illustrato nelle sezioni @{"1.3.2" LINK PPaintCD:H/7/2/4/0002/Main 94} e @{"11.1" LINK PPaintCD:H/7/2/4/0046/Main 8}.

Prima di iniziare a disegnare su uno schermo vuoto, è necessario impostare
un adeguato modo di schermo, le dimensioni della pagina e la tavolozza dei
colori (sezione @{"4.5" LINK PPaintCD:H/7/2/4/0049/Main 1127}). Disponendo di un calcolatore Amiga con chip set
originale o ECS o anche uno ad architettura grafica avanzata, è possibile
operare con un buon numero di colori (32 o 64) utilizzando schermi in
bassa risoluzione (320 per 200, o 256). Risoluzioni maggiori possono
limitare a 16 il numero massimo di colori utilizzabili. I modelli di Amiga
con architettura grafica avanzata possono operare con un massimo di 256
colori in molti modi video. Quando impostate un nuovo modo schermo,
tramite il requester descritto nella sezione @{"4.5" LINK PPaintCD:H/7/2/4/0049/Main 1127}, non dimenticate di
definire il formato della pagina (normalmente uguale alle dimensioni dello
schermo) e il numero massimo di colori. Selezionare il massimo valore
consentito non è necessariamente la scelta migliore, specialmente se non
c'è molta RAM con cui lavorare.

Personal Paint possiede molte caratteristiche originali, normalmente non
presenti in programmi analoghi. Potreste rimanere favorevolmente colpiti
dall'uso di strumenti come le funzioni di elaborazione dell'immagine
(sezione @{"3.1.4" LINK PPaintCD:H/7/2/4/0017/Main 633}) o dalla possibilità di leggere le migliaia di immagini
disponibili in standard GIF a 256 colori. Inoltre, Personal Paint vi
permette di @{I}catturare@{UI} gli schermi aperti dagli altri programmi Amiga
(sezione @{"4.4" LINK PPaintCD:H/7/2/4/0049/Main 1089}), di stampare su dispositivi PostScript aggiungendo
interessanti effetti ai vostri lavori (sezione @{"4.3.3" LINK PPaintCD:H/7/2/4/0049/Main 734}), di fondere
differenti immagini in una e creare una comune tavolozza di colori
(sezione @{"8.6" LINK PPaintCD:H/7/2/4/0016/Main 528}), di ridurre il numero di colori utilizzati in un'immagine
(sezione @{"8.7" LINK PPaintCD:H/7/2/4/0016/Main 575}) e molto altro ancora.

Se desiderate scoprire attraverso semplici esempi alcune delle
caratteristiche peculiari di Personal Paint e i risultati ottenibili
combinando assieme funzioni diverse, non dovete fare altro che leggere le
sezioni che seguono.


@{B}2.2        Riempimento con sfumatura@{UB}

L'esempio illustrato in questa sezione dimostra alcuni risultati
ottenibili con gli speciali modi di riempimento e tipi di linea previsti
da Personal Paint.

Selezionate uno schermo in alta risoluzione con 16 colori (dal menu
"Progetto/Formato immagine" - sezione @{"4.5" LINK PPaintCD:H/7/2/4/0049/Main 1127}). Potete utilizzare il formato
standard PAL in alta risoluzione o il formato NTSC. Se lo sfarfallio non
vi disturba, utilizzate un formato di schermo interlacciato.

Visualizzate il requester della tavolozza colori selezionando il menu
"Colori/Tavolozza/Definire" (sezione @{"8.1.3" LINK PPaintCD:H/7/2/4/0016/Main 93}), oppure utilizzando il codice
di selezione abbreviata (tasto <p>). Con un click del mouse selezionate il
primo dei colori presenti nella parte superiore del requester. Trasformate
il colore in bianco, operando opportunamente sui cursori R (Rosso), V
(Verde) e B (Blu). Per ottenere il bianco, tutti e tre i cursori devono
essere spostati al limite estremo, verso destra. Se lo si desidera, il
bianco può essere attenuato e trasformato in grigio chiaro, portando il
valore di Luminosità (L) a circa 80%. Selezionate adesso il secondo colore
e trasformatelo in nero (i 3 cursori devono essere spostati all'estrema
sinistra). A questo punto modificate il colore successivo
(posizione-colore 02) in verde scuro (impostate i parametri T (Tonalità),
S (Saturazione) e L (Luminosità) rispettivamente a 137, 100 e 46).
Selezionate il colore della posizione 08 e modificatelo in verde chiaro
(TSL = 82, 61, 86). Definite infine il colore 09 come rosso scuro (TSL =
0, 100, 66) e il colore 15 come rosa (TSL = 11, 33, 100).

Dovrete ora creare le sfumature intermedie del verde e del rosso. Per fare
ciò, selezionate il colore verde scuro, quindi il gadget "Creare serie
TSL" (il piccolo gadget con il numero romano "II" sopra il simbolo di
serie - sezione @{"8.1.3.6" LINK PPaintCD:H/7/2/4/0016/Main 229}) e infine il colore verde chiaro. Ripetete il
procedimento con il rosso: selezionate il colore rosso scuro, fate click
sul gadget "Creare serie" e poi selezionate il colore rosa. Se tutto è
andato nel modo previsto, potete abbandonare il requester con un click su
"Procedere", confermando le modifiche, altrimenti ripetete le operazioni
sopra citate.

Nella tavolozza dei colori (al di sotto della barra strumenti)
selezionate, con il pulsante sinistro del mouse, il colore nero e, con il
pulsante destro, il colore bianco (o grigio). Questa operazione definisce
i colori di primo piano e di sfondo. Se è necessario cancellare lo schermo
fate click sull'icona dello strumento "Cancellare immagine" (sezione
@{"3.1.9" LINK PPaintCD:H/7/2/4/0017/Main 1314}).

Selezionate il più piccolo tra i pennelli predefiniti (il primo). È
possibile fare questa scelta anche premendo il tasto <.> del tastierino
numerico. Selezionate lo strumento "Rettangolo vuoto" (un click sulla metà
superiore dell'icona dello strumento "Rettangolo") e disegnate un ampio
rettangolo le cui dimensioni siano di poco inferiori a quelle dello
schermo. Per disegnare il rettangolo fate click sul punto dello schermo in
cui volete posizionare il primo angolo e, mantenendo premuto il pulsante
sinistro del mouse, spostate quest'ultimo verso la direzione dell'angolo
opposto. Raggiunte le dimensioni volute, rilasciate il pulsante del mouse:
il rettangolo fa ora parte dell'immagine. Se il rettangolo disegnato non
vi soddisfa, agite sul gadget "Annullare ultima modifica" (sezione
@{"3.1.10" LINK PPaintCD:H/7/2/4/0017/Main 1334}) o premete il tasto <u> (dall'inglese "Undo", "Disfare"), quindi
ripetete l'operazione.

Scelgliete ora il pennello rotondo più grande e ingranditelo ancora,
premendo alcune volte il tasto <+>. Usate il tasto nella sezione
principale della tastiera e non quello del tastierino numerico.

Con un click sulla parte superiore dello strumento "Tratto continuo",
scegliete il modo di disegno "Tratto normale". Spostate il puntatore
all'interno del rettangolo creato in precedenza e, mantenendo premuto il
pulsante sinistro del mouse, muovetelo in modo da disegnare una figura
sinuosa, ad esempio una lumaca, un verme o una lettera "S". Completato il
disegno, rilasciate il pulsante del mouse. Se non siete soddisfatti e
desiderate riprovare, selezionate la funzione "Annullare ultima
modifica".

Con il pulsante destro del mouse, fate click sull'icona dello strumento
"Riempimento" per visualizzare il requester "Parametri area". Selezionate
il modo "Sfumatura manuale" (sezione @{"3.1.2.2.2" LINK PPaintCD:H/7/2/4/0017/Main 207}), facendo click sul
simbolo del modo sfumatura finché non appaiono quattro rettangolini
attraversati da una freccia. Fate click sul gadget "Tipo sfumatura" finché
non viene visualizzato il simbolo di "Sfumatura a contorno" (un cerchio
contenente quattro frecce). Una volta effettuate le operazioni descritte,
fate click sul gadget "Procedere". Il simbolo "Riempimento con sfumatura"
apparirà nella barra di schermo.

A questo punto selezionate il colore rosa come colore di primo piano e il
rosso scuro come colore di sfondo (un click sui due colori nella
tavolozza, rispettivamente con il pulsante sinistro e quello destro del
mouse). Spostate il puntatore del mouse su un punto qualsiasi all'interno
del rettangolo, ma non sopra le curve appena disegnate. Il puntatore
dovrebbe aver assunto la foggia dello strumento "Riempimento": premete ora
il pulsante sinistro del mouse. L'operazione di riempimento con sfumatura
richiede alcuni secondi: potete a questo punto osservare come lo sfondo
del rettangolo venga riempito con gradevoli sfumature di colore rosso.
Scegliete ora il verde chiaro (dovrebbe essere esattamente sopra il colore
rosso all'interno della tavolozza) come colore di primo piano e il colore
verde scuro come colore di sfondo, quindi riempite la forma nera
all'interno del rettangolo, come avete appena fatto per lo sfondo. A
questo punto dovreste essere in grado di osservare una specie di lumaca
verde che giace su un cuscino rosso. Se lo desiderate, potete creare
diverse varianti, semplicemente modificando i colori verde e rosso o le
tonalità chiare e scure.

Se volete esercitarvi ulteriormente nell'applicare le stesse tecniche,
potete selezionare lo strumento "Tratto continuo pieno" (usate il pulsante
sinistro del mouse per selezionare la metà inferiore del gadget) ed
eseguite un disegno a forma di cuore. La figura disegnata verrà
delicatamente sfumata dal colore corrente di primo piano a quello di
sfondo.

Avreste mai pensato di poter creare simili effetti con Personal Paint e
poche azioni del mouse? Se desiderate ulteriori sorprese continuate a
leggere.


@{B}2.3        Linee multicolori@{UB}

Per questo breve esempio potete usare lo stesso schermo con l'immagine e i
colori dell'esempio precedente. Verrà illustrato come tracciare delle
linee composte da cicli di colori della tavolozza.

Selezionate il colore bianco (o grigio) come colore di sfondo (pulsante
destro del mouse) e cancellate l'immagine con un click sull'icona dello
strumento "Cancellare immagine".

Con il pulsante destro del mouse selezionate lo strumento "Rettangolo
pieno" (parte inferiore dell'icona dello strumento). Ciò permetterà di
visualizzare il requester "Parametri area". Fate click sul gadget "Tipo
sfumatura" finché non apparirà il simbolo di "Sfumatura orizzontale"
(doppia freccia racchiusa in un cerchio). Mentre il requester è
visualizzato, è possibile selezionare alcuni colori dalla tavolozza di
schermo. Scegliete il rosso scuro come colore di primo piano (con un click
del pulsante sinistro del mouse sul colore corrispondente) e il rosa come
colore di sfondo (pulsante destro del mouse). Osservate come cambia l'area
"Sfumatura", che ora visualizza un'armoniosa scala di rossi. Selezionate
"Procedere".

Disegnate un lungo rettangolo pieno, muovendo il puntatore sullo schermo e
mantenendo premuto il pulsante sinistro del mouse. Il rettangolo verrà
riempito con una sfumatura graduale di colori dal rosso scuro al rosa. Ora
fate click sull'icona dello strumento "Definire pennello" e @{I}ritagliate@{UI} una
striscia orizzontale all'interno del rettangolo, in modo che contenga
tutte le gradazioni di colori. Quindi, con il pulsante destro del mouse,
fate click sull'icona dello strumento "Linea". Apparirà il requester
"Parametri linea". Selezionate ripetutamente il gadget "Tipo linea" finché
non appare la scritta "Motivo colore". A questo punto selezionate il
gadget corrispondente al primo pennello (assumendo che questo sia il
pennello che avete appena definito). Questa operazione permette di
associare alle linee la sequenza di colori presente nella prima riga (in
alto) del pennello. Questo significa che ogni volta che traccerete una
linea (con qualsiasi strumento), il colore di ogni suo punto varierà
ciclicamente, riproducendo tale sequenza di colori. Fate click su
"Procedere" per rimuovere il requester. Il simbolo "Motivo linea" apparirà
nella barra di schermo.

Ora selezionate il pennello predefinito grande e rotondo e disegnate
alcune linee o curve di varia lunghezza. Come potete osservare, il colore
della linea disegnata sullo schermo cambia man mano che la tracciate,
assumendo tutte le gradazioni dal rosso al rosa. Provate diverse varianti
modificando le tinte e le gradazioni nella tavolozza dei colori.
Selezionante il pennello sfumato creato in precedenza e, dopo averlo
ribaltato orizzontalmente (voce menu "Pennello/Rotazione/Capovolgere
orizzontale"), incollatelo a sinistra o a destra dell'area da cui avete
ritagliato l'originale. Create quindi un pennello ritagliando una striscia
contenente entrambe le sfumature e con esso ripetete la procedura appena
descritta. Questa tecnica vi permette di creare transizioni di colori
"ping-pong", con i colori che si alternano ciclicamente in modo
armonioso.


@{B}2.4        Uso combinato di testo, elaborazioni grafiche e mascherature@{UB}

È possibile iniziare questa sessione adoperando lo stesso ambiente (tipo
di schermo, formato della pagina e tavolozza dei colori) degli esempi
precedenti.

Selezionate il verde chiaro come colore di sfondo (pulsante destro del
mouse) e cancellate l'area di disegno con lo strumento "Cancellare
immagine".

Con il pulsante destro del mouse fate click sull'icona dello strumento
"Testo" (sezione @{"3.1.3" LINK PPaintCD:H/7/2/4/0017/Main 421}). Ciò provoca la visualizzazione del quadro di
selezione font. Se nel disco utilizzato per l'avvio del sistema sono
installati numerosi font, il sistema operativo impiegherà alcuni secondi
per esaminarli tutti e predisporre l'elenco da visualizzare nel quadro di
selezione. Con un click sulla rispettiva voce, selezionate il font "Topaz
9 oetf". Se la voce non è visibile nell'area di selezione, fate scorrere
l'elenco per visualizzarla (la sezione @{"3.1.3.2" LINK PPaintCD:H/7/2/4/0017/Main 477} contiene una descrizione
dettagliata del quadro di selezione font). Il font Topaz 9 è un tipico
font residente in ROM e dovrebbe essere disponibile su tutti i sistemi.
Nel gadget testo "Attributi font" sostituite il valore 9 con il valore 20,
aggiungete il carattere "s" in coda agli altri caratteri e premete il
tasto <Return>. Se disponete della versione 2.0 o superiore del sistema
operativo, potete ora osservare una versione ingrandita del font Topaz.
Fate click su "Procedere" per abbandonare il quadro.

Selezionate il nero come colore di primo piano, portate il cursore testo
al centro dello schermo e scrivete una breve frase, anche su più righe.
Premete <Return> al termine di ogni riga. Se avete commesso qualche
errore, con i tasti cursore spostatevi all'interno del testo, cancellate
l'errore con i tasti <DEL> o <BS> e inserite il testo corretto. Come
potete osservare, fino a che non abbandonate il modo editazione, avete il
pieno controllo sul testo inserito. Quando siete soddisfatti, premete il
tasto <ESC> per terminare l'editazione.

A questo punto, con il pulsante destro del mouse, fate click sull'icona
dello strumento "Elaborazione immagine" (sezione @{"3.1.4" LINK PPaintCD:H/7/2/4/0017/Main 633}). Nel quadro di
selezione filtri fate doppio click sulla voce "Blur Low". Ciò provoca sia
la selezione del filtro omonimo che la scomparsa del requester.

Mantenendo il pulsante sinistro premuto, muovete il mouse in modo da
selezionare un'area dello schermo abbastanza ampia da comprendere il testo
inserito, con un margine di qualche decina di pixel. Ora è possibile
osservare, linea per linea, l'azione del filtro selezionato: questo agisce
sul testo sfumandone i bordi, rendendolo cioè meno distinto rispetto allo
sfondo. Questo effetto risulta utile per eliminare la seghettatura di un
testo scritto con un font ridimensionato (come il Topaz 20), oppure per
armonizzare una scritta con i colori dello sfondo.

Proverete ora ad effettuare un'analoga operazione di sfumatura; questa
volta, però, verranno coinvolti solo i pixel che compongono il testo,
lasciando inalterato lo sfondo. Premete il tasto <u> per annullare
l'ultima modifica e selezionate "Maschera/Impostare" dal menu Colori. Nel
requester che apparirà portate il puntatore sul quadratino del colore con
cui è colorato lo sfondo e, con un click del mouse, ponetevi un segno di
visto. Così facendo, avete mascherato tale colore; lo avete cioè
"protetto" da qualsiasi operazione. Selezionate "Procedere" per
abbandonare il requester. Il simbolo del modo "Maschera colori" apparirà
nella barra di schermo. Dopo aver fatto click con il pulsante destro del
mouse sullo strumento "Elaborazione immagine", selezionate il filtro "Blur
High".

Applicate nuovamente il filtro, ridefinendo l'area che volete elaborare.
Lo sfondo dovrebbe rimanere inalterato, mentre verranno modificati i bordi
esterni dei caratteri, che assumeranno l'aspetto del rame ossidato.

Provate ora con scritte di colori differenti: selezionate il rosso scuro e
con tale colore cercate di disegnate un rettangolo pieno (click con il
pulsante sinistro del mouse sulla parte inferiore dell'icona dello
strumento "Rettangolo") che copra tutta la scritta. Dal momento che la
mascheratura del colore di sfondo è ancora attiva, tale operazione ha
l'effetto di colorare di rosso solo i caratteri del testo. Applicate
nuovamente il filtro "Blur" e poi disabilitate la mascheratura premendo il
tasto <`> (nell'angolo superiore sinistro della tastiera): il simbolo
"Maschera colori" dovrebbe scomparire dalla barra di schermo.

Riprovate ancora tutte le operazioni proposte, utilizzando però colori
diversi per il testo e lo sfondo, modificando alcuni colori della
tavolozza, applicando vari effetti (ad esempio "Rised High", "Randomize
High", ecc.), attivando l'opzione "Diffusione errore F-S" nel quadro di
selezione filtro, ecc. Si può anche utilizzare la mascheratura dei colori
per proteggere il colore del testo, anzichè quello dello sfondo: in questo
modo è possibile ridipingere rapidamente lo sfondo senza alterare il
testo.


@{B}2.5        Riduzione e Adattamento dei colori@{UB}

Questo esempio illustra le differenze tra la riduzione colori qualitativa
e quella quantitativa, nonché le differenti tecniche di adattamento dei
colori. In questa sezione verranno usate le immagini a 256 colori
"Parrot.gif" e "Clown.gif". Questi file fanno parte di un gruppo di
immagini fornite con il pacchetto Personal Paint. Se non avete questi file
potete richiederli al vostro rivenditore Amiga oppure utilizzare altre
immagini di analogo formato. Le immagini in questione sono disponibili
anche su dischi appartenenti a raccolte di pubblico dominio.

Se il vostro Amiga usa il set di chip originali o la versione ECS
(Enhanced Chip Set), non è necessario regolare il formato dello schermo
prima di leggere le immagini di questi esempi. Se siete in possesso di un
modello di calcolatore Amiga con architettura grafica avanzata o di schede
grafiche in grado di visualizzare 256 colori, dovrete impostare lo schermo
e il formato dell'immagine a 320 per 200 ("Low Res HBrite", PAL o NTSC) e
il numero dei colori a 64. Se utilizzate uno schermo PAL o qualsiasi altro
schermo con dimensioni differenti, ricordatevi di impostare manualmente i
formati di schermo e immagine a 320 per 200. Il numero dei colori di
schermo non dovrebbe eccedere i 64 sopra raccomandati, altrimenti non
potrete apprezzare l'operato delle funzioni di riduzione e adattamento
colori di Personal Paint su immagini a 256 colori.

Assicuratevi che nelle sottovoci dei menu "Parametri/Riduzione colori" e
"Parametri/Adattamento colori" siano rispettivamente selezionate
(contrassegnate con un segno di visto) le opzioni "Qualitativa" e
"Semplice" (sezioni @{"9.7" LINK PPaintCD:H/7/2/4/0047/Main 363} e @{"9.8" LINK PPaintCD:H/7/2/4/0047/Main 414}).

Selezionate "Progetto/Leggere immagine" (sezione @{"4.1" LINK PPaintCD:H/7/2/4/0049/Main 11}) e scegliete il file
"Parrot.gif" (sui dischi di dati forniti con Personal Paint, i file di
immagini sono memorizzati nel cassetto "Pictures"). Fate doppio click sul
nome del file o click su "Procedere" per leggere l'immagine.

Dovrebbe comparire un requester di avviso, indicante che l'immagine scelta
ha un formato e un numero di colori diversi da quelli dell'ambiente in
uso. Se state usando un sistema con architettura grafica avanzata (256
colori) e avete provveduto manualmente alla definizione dello schermo,
come spiegato in precedenza, selezionate il gadget inferiore che vi
consente di mantenere il formato attuale (l'opzione "Rimodellare" non deve
essere selezionata). Se il vostro Amiga è invece dotato di ECS o di set di
chip originali, dovete soltanto fare click sul gadget "Procedere",
lasciando immutata la selezione. Ciò attiverà il modo schermo che più si
adatta al formato dell'immagine scelta: nel caso in esame, bassa
risoluzione con 64 colori.

Un ulteriore requester che vi informa ora dello stato di avanzamento delle
operazioni di lettura e conversione dell'immagine. Il tempo necessario per
l'elaborazione dipende dalla tecnica di adattamento colori impostata e dal
numero dei colori utilizzati (se lo schermo è in grado di visualizzare
tutti i colori dell'immagine, non c'è bisogno di ridurre e adattare gli
stessi).

Terminata la lettura, dovrebbe apparire sullo schermo l'immagine di un
pappagallo. Selezionate "Progetto/Ambiente di lavoro/Copiare in
alternativo" e, subito dopo, "Progetto/Ambiente di lavoro/Cambiare"
(oppure premete il tasto <j>). In questo modo avete creato un secondo
ambiente, identico al primo, e lo avete selezionato come corrente: il
simbolo "2:", che precede il nome dell'immagine nella della barra del
titolo, evidenzia appunto che state operando sul secondo ambiente.

Modificate l'opzione "Parametri/Riduzione colori", selezionando
"Quantitativa". Per osservare le differenze tra le due tecniche, leggete
nuovamente l'immagine, ripetendo la stessa scelta dal quadro di selezione
file. Al termine di questa operazione apparirà un secondo pappagallo.
Siete in grado di notare la differenza al primo sguardo? Osservate la coda
e premete <j> per passare all'ambiente alternativo: il primo pappagallo ha
la coda blu, mentre quella del secondo è di colore grigio.

Le gradazioni di blu sono state usate in minima quantità nella prima
immagine, tuttavia è importante riprodurre bene anche dettagli di questo
tipo. La tecnica di riduzione colori qualitativa rispetta queste priorità.
La tecnica quantitativa, invece, conserva maggiori sfumature di colori
simili, come si può osservare con chiarezza dai rami degli alberi.

Ora procediamo con un altro esperimento che vi aiuterà a comprendere le
differenze tra le varie tecniche di adattamento colori. Lasciate
immodificate le due immagini, ripristinate l'opzione di riduzione colori
qualitativa e, iniziando da qualsiasi ambiente, leggete l'immagine
"Clown.gif". Rispondete come in precedenza ai vari messaggi del
programma.

Ora premete il tasto <j> per portarvi nell'ambiente alternativo. Dovrebbe
esserci ancora il disegno del pappagallo. Selezionate "Floyd-Steinberg"
dal menu "Parametri/Adattamento colori" e caricate nuovamente l'immagine
"Clown.gif". A questo punto entrambi gli ambienti contengono l'immagine
del clown. Siete, anche questa volta, in grado di cogliere la differenza?
Osservate il naso del pagliaccio e, premendo il tasto <j>, passate alcune
volte da un ambiente all'altro. Come potete osservare, la tecnica di
adattamento Floyd-Steinberg ha creato un maggior numero di sfumature e
gradazioni di colore: un'attenta combinazione dei diversi colori dà
infatti l'illusione di osservare un'immagine con una tavolozza più estesa
di quella in uso.


@{B}2.6        Fusione di colori@{UB}

Questo esempio richiede una certa quantità di memoria chip e potrebbe non
essere eseguibile su sistemi provvisti di un solo Mbyte di RAM chip.
L'esempio descrive come fondere la tavolozza colori di differenti immagini
in una tavolozza comune, così che le diverse immagini possano essere
viste, sovrapposte e liberamente mescolate sullo stesso schermo.

Sono necessarie quattro immagini differenti. Se avete del tempo a
disposizione, cercate immagini le cui tavolozze siano differenti per
numero e tonalità dei colori, ma che siano state create per lo stesso
formato di schermo. Se tutte le immagini di partenza hanno lo stesso
formato, è possibile creare un poster con estrema semplicità, senza che
sia necessario modificare le dimensioni delle immagini. Dovreste essere in
grado di creare qualcosa di molto simile all'immagine del file
"PPaint.gif", dove ogni soggetto occupa un quarto dello schermo.

Se avete scelto immagini con un formato particolare, dovete impostare lo
stesso formato per lo schermo e per l'immagine (menu "Progetto/Formato
immagine"). Il processo di fusione dei colori combina le diverse tavolozze
in una nuova tavolozza avente lo stesso numero di colori dell'ambiente
attuale. Per tale ragione, dovreste utilizzare un formato di schermo che
preveda almeno 16 colori e consenta quindi di ottenere risultati
qualitativamente apprezzabili.

A questo punto selezionate il pennello personale numero uno. È possibile
attivarlo sia premendo il tasto <1> del tastierino numerico (non dalla
tastiera alfanumerica), sia dal piccolo menu della barra degli strumenti
(questo appare premendo il pulsante destro del mouse sul numero accanto ai
pennelli predefiniti).

Usate "Pennello/Leggere" (sezione @{"5.1" LINK PPaintCD:H/7/2/4/0048/Main 17}) per assegnare al pennello
personale la prima delle quattro figure. Selezionate quindi il successivo
numero di pennello e ripetete tale procedura finché non avrete associato
le quattro immagini ad altrettanti diversi pennelli. Non preoccupatevi se
i pennelli non vengono correttamente visualizzati con i loro colori. Ciò è
dovuto al fatto che lo schermo (come quello dell'ambiente in uso)
utilizza, con tutta probabilità, una tavolozza colori diversa da quella
del pennello. Non preoccupatevi, inoltre, di utilizzare la funzione
"Leggere pennello" invece di "Leggere immagine": questo approccio è
necessario per operare su varie immagini allo stesso tempo. Se desiderate
fondere tra loro solamente due immagini, potete farlo semplicemente
utilizzando i due ambienti di Personal Paint.

Selezionate "Colori/Fondere" (sezione @{"8.6" LINK PPaintCD:H/7/2/4/0016/Main 528}) e, nel relativo requester,
attivate gli elementi dei quali desiderate fondere le tavolozze. In questo
esempio è sufficiente selezionare i gadget con i numeri da 1 a 4 (i gadget
di questa riga rappresentano i nove pennelli personali). Se alcuni dei
primi quattro gadget sono ombreggiati, probabilmente avete dimenticato di
cambiare il numero di pennello prima di leggere i vari file. Selezionate
"Procedere" per vedere la funzione di fusione colori al lavoro.

Se nel requester "Fusione colori" non era stato selezionato il gadget
"Attuale", è ora necessario selezionare "Colori/Tavolozza/Da pennello" per
applicare la tavolozza del pennello all'ambiente attuale. A questo punto è
possibile selezionare ognuno dei 4 pennelli personali per ridimensionarli.
Notate che ora il pennello selezionato viene visualizzato sullo schermo
con i colori corretti. Se vi accorgete che le dimensioni di un pennello
non sono corrette, modificatele usando opportunamente una delle funzioni
del menu "Pennello/Dimensione". Se, ad esempio, il pennello è troppo alto,
o troppo largo, usate "Metà verticale" o "Metà orizzontale". Se invece il
pennello è semplicemente troppo grande, dallo stesso menu selezionate la
funzione "Metà".

Ora dovreste avere quattro pennelli abbastanza piccoli per essere
manipolati e combinati sullo schermo. Applicate ogni pennello sulla stessa
pagina per creare un'immagine analoga a quelle contenute nei file
"PPaint.gif" e "ColorMerge.gif". Molti utenti Amiga, pur se esperti nel
settore grafico, resteranno stupiti nel constatare come possano essere
usati così pochi colori per rappresentare quattro immagini completamente
diverse nello stesso schermo.

È possibile introdurre delle varianti all'esempio appena descritto. Ad
esempio potreste attivare l'opzione "Rimodellamento con media" dal menu
Parametri (sezione @{"9.13.3" LINK PPaintCD:H/7/2/4/0047/Main 833}). Tale opzione potrebbe rallentare di un certo
fattore le operazioni di ridimensionamento; essa, tuttavia, permette di
migliorare considerevolmente l'aspetto di immagini e pennelli
ridimensionati. È bene notare che, utilizzando la tecnica di adattamento
colori Floyd-Steinberg, bisogna prima ridimensionare le immagini e poi
eseguire la fusione dei colori. In caso contrario, il ridimensionamento
può alterare le sfumature create dalla tecnica Floyd-Steinberg.

Se desiderate memorizzare l'immagine ottenuta, usate la voce menu
"Progetto/Scrivere immagine". Quando scegliete il formato del file,
considerate che i file GIF risultano generalmente più compatti (in termini
di spazio occupato) rispetto agli altri formati, mentre il formato
IFF-ILBM è lo standard che permette di scambiare dati con la maggior parte
del software Amiga. Se vi piace uno schermo Workbench vivace, Personal
Paint vi permette di creare icone colorate per le vostre immagini. La
sezione @{"9.10.3" LINK PPaintCD:H/7/2/4/0047/Main 658} spiega come usare icone colorate (fino a un massimo di 256
colori) per rappresentare, in miniatura, immagini e pennelli.

Per concludere questo esempio, premete il tasto funzione <F9> per
nascondere la barra degli strumenti e quella dei colori. Osservate lo
schermo: siete in grado di ricordare il numero di colori utilizzati
nell'immagine?


@{B}2.7        Formati file@{UB}

Attraverso delle librerie memorizzate nel cassetto "PPaint:libs" (o, in
alternativa, in "LIBS:") le funzioni di lettura/scrittura dati di Personal
Paint e di altri programmi Cloanto possono essere estese e aggiornate in
modo modulare.

Le sezioni seguenti descrivono i formati associati alle librerie fornite
con il programma. La sezione @{"2.8" LINK Main 959} ("Personal Paint per gli autori")
descrive inoltre alcune applicazioni pratiche di alcuni formati e di loro
particolari opzioni.


@{B}2.7.1      IFF ILBM@{UB}

IFF ILBM (acronimo per "Interchange File Format - InterLeaved BitMap") è
il formato standard di Amiga. È molto veloce, e compatibile con la
stragrande maggioranza degli applicativi per Amiga, anche se non offre
capacità di compressione dati come PNG e GIF.

Questo formato offre mascherature (stencil) e transparenze. Se una
mascheratura (maschera colore, sezione @{"8.2" LINK PPaintCD:H/7/2/4/0016/Main 345}) è attiva, sarà salvata con
l'immagine. Il formato ILBM è anche in grado di memorizzare dati a 24-bit
ed immagini Amiga HAM e HAM8, che Personal Paint può caricare. Offre anche
la possibilità di salvare commenti (autore, copyright, note).

Le opzioni includono Compressione (attivata o disattivata) e Formato
schermo (specifica se salvare assieme all'immagine informazioni sul
formato schermo).


@{B}2.7.2      PNG@{UB}

Il formato PNG (acronimo per Portable Network Graphics) è il più nuovo ed
il più avanzato tra tutti i formati utilizzabili con Personal Paint.
Personal Paint è stato il primo programma di disegno in tutto il mondo a
permettere di utilizzare PNG. PNG offre le migliori capacità di
compressione dati tra tutti i formati file, e può trattare immagini sia
basate su tavolozze (fino a 256 colori) sia true color (fino a 48-bit).
PNG può salvare sia informazioni sulla trasparenza, sia commenti.

L'opzione Automatico determina se la libreria debba controllare la
tavolozza e stabilire se essa è di tipo a toni di grigio, e solo in tal
caso salvare automaticamente l'immagine in un tipo speciale di PNG a toni
di grigio, che è ancor più efficiente. Una immagine è considerata a toni
di grigio se la tavolozza contiene 2, 4, 16 o 256 tinte che sono un
perfetto insieme di toni dal nero al bianco.

L'opzione Visualizzazione progressiva indica che l'immagine è salvata in
modo da permettere la sua visualizzazione progressiva durante il
caricamento. Ciò aumenta le dimensioni del file, ma consente ad alcuni
visualizzatori, specie quelli in linea (Internet),  di mostrare una
anteprima piuttosto rozza all'inizio, ma progressivamente più
dettagliata.

Il livello di compressione può essere impostato da un minimo (uno) a un
massimo (nove). Il livello di compressione massima richiede maggior tempo
durante la compressione, ma non influenza la decompressione.


@{B}2.7.3      GIF@{UB}

GIF (acronimo per Graphics Interchange Format, ufficialmente pronunciato
"jif") è un formato grafico molto conosciuto e diffuso, specialmente su
Internet. La sua popolarità è minacciata solo da problemi legati alla
rivendicazione di brevetti che richiedono il versamento alla Unisys
Corporation di percentuali su ciascun programma venduto in grado di
trattare GIF. Per tale motivo, la libreria di input/output GIF non è
inclusa in tutte le versioni di Personal Paint, in particolar modo quelle
realizzate da terze parti sotto licenza Cloanto.

GIF offre una compressione dati molto migliore di quella ILBM, quasi
all'altezza di PNG. Non è però in grado di salvare immagini true color
(24-bit).

La libreria GIF include una opzione per scegliere tra le specifiche GIF87a
e GIF89a. GIF89a offre la possibilità di salvare commenti, informazioni
sulla transparenza, ed animazioni. L'opzione Frame (fotogramma) permette
all'utente (o al client Rexx) di indicare quale specifico fotogramma
caricare di una animazione.


@{B}2.7.4      BMP@{UB}

La libreria inclusa in Personal Paint offre la possibilità di usare sia la
versione Windows sia quella OS/2 del formato BMP (BitMaP).

Tale formato è in grado di gestire immagini basate su tavolozza colori
(fino a 256 colori) e true color (24-bit). La variante Windows può usare
due tipi di compressione (RLE4 e RLE8, usati per immagini con più di 16
colori), ma non tutti i visualizzatori di immagini BMP riconoscono tali
modi di compressione.


@{B}2.7.5      PCX@{UB}

Il formato PCX (il formato dei file usato da Paintbrush della ZSoft) è
quello originariamente utilizzato dai programmi di disegno non sofisticati
e dagli applicativi di gestione degli scanner nel mondo MS-DOS. Esso
consente l'uso di immagini basate su tavolozza colori e a 24-bit.

Internamente, si usano i diversi sottoformati PCX al fine di ottenere la
migliore compatibilità con i sistemi PC esistenti. Le immagini a due
colori sono salvate come file monocromatici CGA. In questo formato, alcuni
visualizzatori di immagini considerano il colore 0 come nero, e quello 1
come bianco. Se ciò accade, i due colori dovrebbero essere scambiati nella
tavolozza di Personal Paint prima di effettuare il ricalcolo (sezione
@{"8.3" LINK PPaintCD:H/7/2/4/0016/Main 491}) e di salvare l'immagine. Immagini a 4 o 16 colori sono salvate come
file EGA/VGA a 16 colori (aggiungendo bitplane vuoti extra se necessario).
Immagini con ancora più colori sono salvate come file VGA a 256 colori.

L'opzione Compatibilità, richiesta per poter effettuare scambio di dati
con alcuni programmi, obbliga la libreria a utilizzare solo un insieme di
tavolozze colori per PC di dimensioni fisse, ed aggiungere colori non
utilizzati se l'immagine ha un numero di colori intermedio tra due
tavolozze colori di dimensioni prestabilite.


@{B}2.7.6      IFF ACBM@{UB}

ACBM è l'acronimo di "Amiga Contiguous BitMap format". È un vecchio
formato IFF simile a ILBM, con la differenza che non è compresso.


@{B}2.7.7      CRYPT (Crittato)@{UB}

Il formato crittato è utile per proteggere immagini "private". Le immagini
crittate possono essere modificate utilizzando un codice. Se l'immagine
non è caricata utilizzando lo stesso codice di crittazione, diventerà
illeggibile. La sezione @{"9.4" LINK PPaintCD:H/7/2/4/0047/Main 254} presenta ulteriori informazioni sulla
crittazione in generale, ed illustra la finestra di dialogo utilizzata per
specificare il codice di crittazione. La finestra compare automaticamente
quando si carica un file crittato e non si è impostato alcun codice di
crittazione, oppure se il codice è stato prima impostato e poi cancellato.
In caso contrario è considerato valido il codice di crittazione usato in
precedenza. Il nome del file non è crittato.

Il formato crittato non deve essere usato, importato o esportato laddove
ciò è illegale.


@{B}2.7.8      PBM@{UB}

Il formato PBM (acronimo per Portable BitMap, per immagini in bianco e
nero), e quelli correlati PGM (acronimo per Portable GrayMap, per immagini
a tomi di grigio) e PPM (acronimo per Portable PixMap, per immagini a
24-bit) fanno parte di un insieme di strumenti di conversione ed
elaborazione immagini abbastanza popolare (qualche tempo fa), per la
maggior parte liberamente distribuibili. La libreria PBM di Personal Paint
consente di usare tutti e tre i formati, ciascuno dei quali nella variante
sia binaria sia ASCII (opzione Binario). I dati salvati con questi formati
non sono compressi.

Se l'opzione Automatico è disattivata, le immagini sono sempre salvate nel
formato PPM (a 24-bit). In caso contrario, il programma determina
automaticamente il miglior formato, basandosi sui dati dell'immagine.


@{B}2.7.9      Raw (Dati grezzi)@{UB}

Questo formato fu progettato per gli sviluppatori di giochi per Amiga ed
altri programmatori che avevano necessità di un modo veloce e non formale
per incorporare immagini bitmap nel proprio codice.

L'opzione Colori può essere impostata a 0 per salvare solo i dati
dell'immagine, a 1 per salvare i dati della tavolozza colori seguiti da
quelli dell'immagine, o a 2 per salvare i dati dell'immagine seguiti da
quelli della tavolozza colori. I dati dell'immagine sono trascritti
bitplane per bitplane (ogni riga di dati è completata fino alla dimensione
di una WORD). I dati della tavolozza sono costituiti da tre byte (RGB) per
ogni colore.


@{B}2.7.10     TIM@{UB}

Questo è il formato per i file grafici di riferimento della piattaforma
PlayStation, di cui rispecchia l'architettura dell'hardware video.
Personal Paint gestisce i seguenti formati TIM: 4 bit "CLUT" (cioè con
palette), 8 bit "CLUT", 16-bit "direct" (cioè true color) e 24-bit
"direct".

Con Personal Paint è possibile caricare i file TIM direttamente dai CD-ROM
PlayStation (compresi i CD di colore nero), che essendo in formato ISO
9660 sono leggibili anche su Amiga (con l'eccezione del sistema di
protezione, che però non è necessario alla lettura dei dati grafici).

Oltre che leggere, Personal Paint è in grado di scrivere i file TIM. Ciò è
particolarmente importante per gli artisti e i programmatori di sistemi
PlayStation, a cui sono rivolte le note seguenti.

In fase di memorizzazione la larghezza di immagini a 4 bit è arrotondata
al successivo multiplo di 4. Le immagini a 8 bit vengono invece
arrotondate al successivo numero pari.

Con eccezione del formato a 24 bit, la risoluzione colore dei file TIM è
di 5 bit per componente (rosso, blu, verde), per cui si consiglia di
impostare a 5 anche i parametri REDBITS, GREENBITS and BLUEBITS di
Personal Paint (sezione @{"C.3" LINK PPaintCD:H/7/2/4/0044/Main 464}) per lavorare in un ambiente con la stessa
granularità di colore.

Diverse opzioni possono essere usate per determinare il formato del file.

@{I}FORMAT: @{UI}0 = Immagini da 2 a 16 colori vengono memorizzate come file a 4
bit, mentre immagini da 32 a 256 colori sono memorizzate come file a 8
bit, 1 = Formato 16 bit "direct", 2 = Formato 24 bit "direct".

@{I}IMAGEX: @{UI}Coordinata X nella VRAM

@{I}IMAGEY: @{UI}Coordinata Y nella VRAM

@{I}PALETTEX: @{UI}Coordinata X della palette nella VRAM (solo per file CLUT)

@{I}PALETTEY: @{UI}Coordinata Y della palette nella VRAM (solo per file CLUT)

@{I}TRANSLUCENT: @{UI}0 = Tutti i colori sono da considerare "solidi" (solo per
file CLUT), 1 = Tutti i colori (tranne il nero e un eventuale colore
trasparente) vengono scritti come "traslucenti".

@{I}TRANSPBLACK: @{UI}0 = Colore trasparente memorizzato come trasparente (solo per
file CLUT memorizzati come pennelli), 1 = Colore nero memorizzato come
trasparente.


@{B}2.7.11     C src (Codice sorgente C, solo scrittura)@{UB}

Il formato codice sorgente C è utilizzabile per inserire dati di immagini
in ambienti di programmazione grafica per Amiga in linguaggio C.

I file di codice sorgente C contengono anche una struttura Image completa
compatibile con Amiga DrawImage() e vettori con dati relativi alla
tavolozza colori in formati utilizzabili sia da LoadRGB4() sia da
LoadRGB32(). I bitplane non utilizzati non sono fatti uscire come dati, ma
messi in risalto negli appropriati campi PlanePick e PlaneOnOff. Il tipo
di dati del vettore immagine è definito come "UWORD chip". La parola
chiave "chip" è usata da alcuni compilatori per assicurare che i dati
siano caricati nella Chip RAM di Amiga all'avvio del programma. Può essere
necessario rimuoverla o modificarla in un altro nome (es. "__chip").


@{B}2.7.12     ASCII (solo scrittura)@{UB}

È un semplice formato per "immagini di testo".

I parametri Larghezza ed Altezza, con valore compreso tra 0 e 32767,
indicano rispettivamente il numero di caratteri per riga e colonna. Se uno
dei due valori è pari a 0, sarà impostato un valore proporzionale a quello
dell'altro parametro, tenendo in considerazione l'aspetto dell'immagine.
Se entrambi sono pari a 0, la larghezza sarà impostata pari a 80.

Le stringhe Toni di grigio contengono un numero variabile di caratteri
utilizzati per realizzare i vari livelli di grigio, dal nero al bianco
(es. "#@08Oo+=-:. "). Quanti più caratteri sono presenti nella stringa,
tanti più livelli saranno utilizzati per realizzare l'immagine.


@{B}2.7.13     Formato JPEG (solo lettura)@{UB}

Il formato JPEG (acronimo per Joint Photographic Experts Group) è un
formato sofisticato, che offre grandi possibilità di compressione dati (ma
che può far perdere informazioni, non preservando tutti i dati
dell'immagine originale), usato per visualizzare immagini true color (a
24-bit). Non può salvare immagini basate su tavolozza colori, e non è
molto utile per immagini a elevato contrasto. È invece ideale per immagini
tratte dalla "vita reale".

L'opzione di Qualità se posta a 0 attiva un algoritmo veloce ma non molto
accurato (DCT/IDCT), oppure, se posta a 1, una procedura di "campionamento
di qualità superiore" più fedele (ma più lenta). Se è attiva l'opzione
Toni di grigio, l'immagine sarà convertita in una a toni di grigio durante
il caricamento. L'impostazione di Formato stabilisce se l'immagine debba
essere caricata con le sue dimensioni originali (Formato = 0), o
rimpicciolita a 1/2, 1/4 o 1/8 delle dimensioni originali (per valori di
Formato pari a 1, 2 e 3, rispettivamente).


@{B}2.7.14     Photo CD (solo lettura)@{UB}

È una implementazione di Photo CD su licenza Kodak. Personal Paint è in
grado di caricare immagini a 24-bit, come pure immagini ruotate.

Attenzione: su un CD-ROM Photo CD standard, le immagini sono in genere
memorizzate in una directory chiamata "Photo_cd/Images". I singoli file
hanno nomi come "Img0001.pcd", "Img0002.pcd", ecc.

I valori di Formato sono compresi tra 1 e 5, e selezionano i seguenti
formati immagine:

   1:  192 × 128  (BASE16)
   2:  384 × 256  (BASE4)
   3:  768 × 512  (BASE)
   4: 1536 × 1024 (4BASE)
   5: 3072 × 2048 (16BASE)

Se si attiva Toni di grigio, si obbliga la conversione in toni di grigio.

La implementazione Photo CD include due visualizzatori. Oltre al normale
caricatore di immagini, è presente un "Photo CD Overview" (abbreviazione:
"PCD-OV") impiegabile per caricare le miniature delle immagini presenti su
Photo CD. Sui Photo CD standard, tali miniature sono memorizzate nel file
"Photo_cd/Overview.pcd".

Un valore di Formato pari a 1 o 2 seleziona rispettivamente il formato 96
× 96 (1) o 192 × 192 (2) per le miniature. Il valore di Colonne (compreso
tra 1 e 32767) specifica il numero di immagini per riga.


@{B}2.7.15     DataTypes (solo lettura)@{UB}

Questo modulo di I/O agisce come interfaccia per permettere il caricamento
di qualsiasi immagine di cui esista il rispettivo DataType. Si possono
utilizzare immagini sia basate su tavolozza colori sia true color
(picture.datatype versione 43).


@{B}2.7.16     Plasma (solo lettura)@{UB}

Plasma non è un lettore di immagini in senso stretto, ma piuttosto un
generatore di immagini frattali. Questa libreria utilizza un certo numero
di parametri.

@{I}Larghezza: @{UI}la larghezza dell'immagine da creare; se posta a 0, sarà usata
la dimensione (larghezza ed altezza) dell'immagine (o pennello) corrente.

@{I}Altezza: @{UI}l'altezza dell'immagine da creare; se posta a 0, sarà usata la
dimensione (larghezza ed altezza) dell'immagine (o pennello) corrente.

@{I}Colori: @{UI}il numero di colori dell'immagine da creare (da 4 a 256 colori,
cioé profondità compresa tra 2 ed 8); se sia Larghezza sia Altezza sono
posti a 0, sarà usata la profondità dell'immagine (o pennello) corrente.

@{I}Granularità: @{UI}la "granularità" dell'immagine, espressa in 1/10000 (valori
compresi tra 5000 e 500000, impostazione predefinita 20000).

@{I}Fattore casuale: @{UI}il fattore casuale; se negativo, saranno generate
tavolozze immagini totalmente casuali.

@{I}Toni di grigio: @{UI}tavolozza a colori  (0) o a toni di grigio (1); immagini a
toni di grigio possono essere utili come informazioni per alpha channel.


@{B}2.7.17     Scanner (solo caricamento)@{UB}

Una libreria di I/O per scanner non è in genere fornita con Personal
Paint, ma messa invece a disposizione da prodotti come ScanQuix. La si
ricorda qui soprattutto per richiamare l'attenzione sul fatto che i moduli
di I/O mettono a disposizione caratteristiche che oltrepassano il semplice
I/O di file.


@{B}2.8        Personal Paint per gli autori@{UB}

Personal Paint offre un'esclusiva serie di funzioni dedicate agli autori
di opere grafiche distribuibili in formato elettronico. In questa sezione
vorremmo condividere con voi alcune esperienze di famosi artisti.
Commenteremo anche alcune impostazioni di parametri che noi, alla Cloanto,
utilizziamo nelle nostre configurazioni.

Un'immagine o un'animazione destinata alla pubblica distribuzione richiede
alcune particolari considerazioni, di norma irrilevanti per i file di uso
privato dell'autore.

Più numeroso è il pubblico, maggiore importanza ha il fattore
compatibilità: l'immagine o l'animazione può, ad esempio, utilizzare un
modo video non disponibile in tutti i sistemi. Alcuni programmi di
visualizzazione immagini e animazioni (soprattutto di vecchia data) hanno
limitazioni e problemi di funzionamento: per questo, e non solo, può
essere utile disporre di opzioni specifiche, ideate per eliminare i
possibili problemi degli utenti finali.

Associare a un file informazioni quali l'autore, il copyright e altri
commenti è una possibilità sicuramente apprezzata sia dagli autori che dal
pubblico (e da eventuali editori). Inoltre, non dovrebbero esistere
problemi o limitazioni nella distribuzione delle icone create dal
programma di disegno, o nella sostituzione delle stesse con altre
predefinite. Sia l'icona che il file contenente l'immagine dovrebbero
essere svincolati dal programma (nessun testo nascosto, ad esempio,
all'interno del file). Grazie all'esperienza di più di sei versioni
principali, Personal Paint viene incontro a queste e ad altre esigenze
specifiche.

La maggior parte dei calcolatori utilizza modi video caratterizzati da
pixel quadrati (cioè con un rapporto X/Y uguale a 1, come per i Macintosh
o per i modi VGA dei PC). In altre parole, larghezza e altezza di tali
pixel si equivalgono. Per essere rotondo, un cerchio disegnato su tali
schermi deve avere larghezza e altezza (in pixel) identiche. Ciò non
accade per i sistemi Amiga. I modi video originali, non interlacciati, di
Amiga hanno un rapporto approssimativo di 0.5 (i cosiddetti "pixel alti").
In tale contesto, un cerchio "rotondo" potrebbe misurare 10 pixel
sull'asse orizzontale e 5 su quello verticale. La maggior parte degli
artisti preferisce lavorare con pixel quadrati. Ma anche in quest'ambito
Amiga non offre soluzioni univoche. I pixel dei modi video PAL e NTSC, ad
esempio, hanno rapporti leggermente diversi. Prima di disegnare un
cerchio, Personal Paint interroga il Display Database di Amiga per
acquisire informazioni sul rapporto X/Y. Ad esempio, il Display Database
potrebbe dire a Personal Paint che un cerchio "rotondo" deve essere largo
10 pixel e... alto 9. A volte non è quello che l'artista desidera. Anziché
lavorare con simili approssimazioni, alla Cloanto preferiamo attivare
l'opzione "Rapporto 1:1" (sezione @{"9.13.4" LINK PPaintCD:H/7/2/4/0047/Main 866}). In questo modo le immagini
avranno un aspetto appropriato su schermi con pixel quadrati, a
prescindere dal modo video utilizzato per crearle.

Normalmente, quando si memorizza un'immagine in formati quale l'IFF-ILBM,
assieme ai dati grafici vengono memorizzate anche informazioni sull modo
video in uso. Con i primi calcolatori Amiga, associare un modo video a
un'immagine consentiva ai programmi di visualizzazione di aprire uno
schermo uguale a quello utilizzato dal'autore. Allora le varianti erano
limitate: gli schermi potevano solo essere in bassa o alta risoluzione,
interlacciati o non interlacciati. Queste possibilità erano comuni a tutti
gli Amiga. Piccole difficoltà potevano riguardare le immagini create su
sistemi PAL e NTSC e visualizzate nello standard non di origine. Lo
scenario attuale vede non solo diverse versioni dei chip video di Amiga,
ma anche diverse schede video dalle capacità disparate. Persino gli utenti
di identici sistemi Amiga potrebbero disporre di diversi modi video,
avendo installato alcuni driver-monitor (sezione @{"11.4" LINK PPaintCD:H/7/2/4/0046/Main 351}) piuttosto che
altri. Al di là di questo, le applicazioni sono diventate più
intelligenti: Personal Paint, ad esempio, è molto abile nello scegliere
automaticamente il miglior modo video per visualizzare un'immagine.

Nel corso degli anni, associare particolari modi video alle immagini è
diventato più pericoloso (un modo video può non essere disponibile o
visualizzabile in un determinato sistema) e meno necessario (i programmi
sono più intelligenti). Alla Cloanto preferiamo memorizzare ogni immagine
senza associarvi uno specifico modo video. A tal scopo è sufficiente
deselezionare l'opzione "Formato schermo" (quadro richiesta file, sezione
@{"4.2" LINK PPaintCD:H/7/2/4/0049/Main 163} - finestra "Opzioni") prima della memorizzazione. I formati file che
non gestiscono informazioni sui modi video (ad es. PBM) non dispongono di
questa opzione.

In ambito animazione, poi, occorre fare ulteriori considerazioni. In
osservanza delle specifiche ANIM per Amiga (lo standard per i file
animazione), le informazioni sul modo video @{I}devono@{UI} essere incluse nel
file. Personal Paint e i più diffusi visualizzatori di animazioni per
Amiga sono in grado di ignorare queste informazioni e scegliere, in fase
di lettura di un'animazione, un appropriato modo video (proprio come
avviene per le immagini). Questo è necessario, ad esempio, quando il modo
video associato a un'animazione non è disponibile nel sistema su cui
l'animazione va visualizzata. Ad ogni modo, quando si @{I}scrive@{UI}
un'animazione, nel file viene sempre specificato il modo video attualmente
in uso. Alla Cloanto abbiamo deciso di associare i modi video "DblPAL"
alle animazioni che creiamo e distribuiamo. Questi modi video sono alla
portata di tutti i sistemi AGA e possono essere visualizzati sui monitor
VGA che non gestiscono frequenze di 15 kHz. Inoltre il rapporto X/Y PAL è
più vicino a 1 di quanto lo sia quello NTSC (si è prima parlato del fatto
che molti artisti preferiscono lavorare con pixel quadrati). I sistemi AGA
sono molto comuni fra gli utenti Amiga maggiormente attivi. E anche se il
sistema dell'utente finale non dispone di modi DblPAL, l'animazione può
essere visualizzata in altri modi video (le informazioni sul modo video
sono di carattere secondario nello standard ANIM e i programmi possono non
tenerne conto).

Gli utenti di sistemi con chip Amiga originali e ECS, o con schede
grafiche come la Picasso II, dovrebbero tenere in considerazione un altro
aspetto: la risoluzione colore. Nei sistemi AGA è possibile definire e
impostare i colori utilizzando 8 bit per componente cromatica (rossa,
verde e blu). Ciò equivale a 24 bit (o 256 livelli di grigio, o più di 16
milioni di diverse combinazioni-colore). I sistemi Amiga meno recenti,
invece, gestiscono solo 4 bit per componente (cioè 16 livelli di grigio, o
4096 colori). La scheda Picasso II utilizza 6 bit per componente (64
livelli di grigio, o 262144 colori). Ciò significa che in alcuni sistemi
la definizione dei colori può non essere altrettanto precisa quanto quella
degli AGA (ad es. Amiga 1200 e 4000). Gli utenti di Personal Paint possono
facilmente controllare la risoluzione colore del proprio sistema (o di una
scheda grafica), accedendo al quadro "Definizione colori" (sezione @{"8.1.3" LINK PPaintCD:H/7/2/4/0016/Main 93})
e impostando al massimo valore una delle tre componenti cromatiche. Il
numero riportato indica la precisione del sistema (ad es. un valore
massimo di 15, 63 o 255 indica che il modo video prescelto è capace di 16,
64 o 256 livelli per quella componente cromatica).

Quando si legge una tavolozza colori in un sistema con una risoluzione
colori bassa, è probabile che alcuni colori vengano "raggruppati" in
livelli di maggiore granularità. Se l'immagine viene riscritta, può
verificarsi una perdita di informazioni. In qualità di artisti, avrete
probabilmente la necessità di mantenere costanti i vostri colori anche su
un Amiga non recente. Oppure, anche se non possedete un sistema capace di
gestire 8 bit per componente cromatica, potreste volere editare immagini
in questa risoluzione, senza compromessi nella precisione. Personal Paint
offre soluzioni per tutte queste esigenze, permettendo di selezionare
manualmente una specifica risoluzione colore (numero di bit per componente
cromatica). Anche se quest'ultima è diversa (più alta o più bassa) da
quella consentita dal sistema, Personal Paint utilizzerà, in tutte le
elaborazioni, il livello di precisione richiesto, ignorando le
caratteristiche del sistema. Come spiegato nella sezione @{"C.3" LINK PPaintCD:H/7/2/4/0044/Main 464}, impostando
a 0 i parametri REDBITS, GREENBITS e BLUEBITS, Personal Paint utilizza la
massima risoluzione cromatica consentita dal sistema video in uso. Queste
sono le impostazioni predefinite del programma. Con l'uso di altri valori
si forza Personal Paint ad operare con specifiche risoluzioni colore
(numero di bit/componente). Ad esempio, impostando tutti e tre i parametri
a 8 è possibile editare tavolozze colori di "risoluzione AGA" anche con
sistemi ECS o Picasso II.

Alla Cloanto lavoriamo con diversi sistemi Amiga, dotati di diverse schede
grafiche; abbiamo quindi impostato a 8 REDBITS, GREENBITS e BLUEBITS nei
file parametri d'avvio. Se possedete un sistema AGA e utilizzate solo modi
video AGA, non dovreste aver bisogno di simili impostazioni (Personal
Paint provvede automaticamente in tal senso), a meno che non vogliate
simulare risoluzioni colore più granulari.

Quando memorizziamo un'immagine, alla Cloanto usiamo il formato IFF-ILBM
se l'immagine è principalmente destinata a una distribuzione in ambito
Amiga. I parametri che di solito utilizziamo sono: compressione abilitata,
nessuna informazione sul formato di schermo. L'IFF-ILBM è il più diffuso
formato di memorizzazione per Amiga, e consente anche ottimi tempi di
lettura e di scrittura (i programmi di visualizzazione operano in tempi
brevi); tuttavia il livello di compressione dei file non è alto come
quello di altri formati (si ottengono, cioè, file più lunghi). Quando lo
spazio è davvero poco e si necessita di una buona compressione, noi usiamo
il formato PNG (opzioni: livello di compressione 9, visualizzazione
progressiva disabilitata, modo automatico attivo). Usando livelli di
compressione superiori a 6 si riduce leggermente la dimensione dei file
generati, ma si rallenta considerevolmente la fase di compressione. Il PNG
è il formato da noi preferito anche quando le immagini devono essere lette
da sistemi non Amiga. In passato preferivamo il formato GIF per
distribuzioni inter-piattaforma, ma la popolarità del GIF è stata
soffocata alla fine del 1994, quando la Unisys Corporation ha iniziato a
chiedere royalty per ogni programma che leggesse e scrivesse file GIF
(nonché TIFF/LZW). Quando dobbiamo scrivere immagini da usare su CD-ROM
Amiga a volte preferiamo un formato differente: IFF-ILBM non compresso
(compressione disabilitata, nessuna informazione sul formato di schermo).
In questo modo può accadere di scrivere file molto lunghi, ma di solito su
CD-ROM lo spazio non è un problema. Grazie alla ridotta complessità dei
file IFF-ILBM non compressi, questi vengono letti molto più velocemente
rispetto a formati alternativi, soprattutto con calcolatori più lenti.

Quando scriviamo animazioni, alla Cloanto preferiamo il formato ANIM-5.
Questo infatti è lo standard più diffuso in ambito animazioni Amiga e
offre anche un buon livello di compressione. I file ANIM-7 vengono letti e
scritti più velocemente, sono però caratterizzati da una compressione meno
efficiente e possono essere oggetto di incompatibilità con alcuni
programmi. Noi usiamo il formato ANIM-7 per le animazioni a 256 colori e,
a volte, per memorizzare qualsiasi tipo di animazione su CD-ROM, sempre
che sia presente un programma di visualizzazione ANIM-7 (ad es. Personal
Paint). In alcune rare occasioni, quando si presentano problemi di spazio
sul supporto di memorizzazione, scegliamo di usare il formato ANIM-5+7.
Nella scrittura di questo formato, Personal Paint sceglie, fotogramma per
fotogramma, la più efficiente tecnica di compressione (ANIM-5 o ANIM-7).
Ciò è consentito dallo standard ANIM, ma presuppone che il programma di
visualizzazione sia in grado di gestire tanto l'ANIM-5 quanto l'ANIM-7.
Non usiamo mai, invece, il formato ANIM-8. Non è né diffuso, né (di
solito) efficiente quanto l'ANIM-7.

Molto spesso alla Cloanto usiamo Personal Paint per ottimizzare e
rimemorizzare vecchie animazioni (l'uso del comando "Ottimizzare
fotogrammi" è spiegato nella sezione @{"6.3" LINK PPaintCD:H/7/2/4/2151/Main 166}). Questa procedura può a volte
dimezzare le dimensioni dei file animazione. Alcuni vecchi e poco diffusi
programmi di visualizzazione non sono in grado di gestire la
temporizzazione indipendente dei fotogrammi. Se si desidera utilizzare
questi programmi, occorre rinunciare all'ottimizzazione dei fotogrammi.
Spesso, gli stessi programmi non gestiscono neppure i fotogrammi con
diverse tavolozze colori (vedere l'introduzione al capitolo 6). Personal
Paint evidenzia questi fotogrammi con un apposito simbolo (tre punti)
nello Storyboard (sezione @{"6.4" LINK PPaintCD:H/7/2/4/2151/Main 196}). Alla Cloanto utilizziamo senza problemi
la temporizzazione e le tavolozze indipendenti, dal momento che nessuna
delle limitazioni sopra descritte riguarda i programmi di visualizzazione
più recenti.

Vi sono anche altri parametri che influiscono sul formato di
un'animazione. Prima di memorizzare un'animazione è bene assicurarsi che
il modo video in uso sia quello che si intende associare all'animazione
(v. sopra).

Alcuni programmi meno recenti hanno problemi nel leggere alcuni tipi di
animazione (seppur scritti correttamente). DPaint (fino alla versione V) è
uno di questi programmi. Quando la compatibilità con tali applicativi è
importante, noi disabilitiamo l'opzione "Compressione piani" (sezione
@{"6.2" LINK PPaintCD:H/7/2/4/2151/Main 135}).

In quanto autori o editori di un'immagine o un'animazione, vorrete
probabilmente compilare i campi "Autore", "Copyright" e "Note", previsti
dalla maggior parte dei formati file (sezione @{"4.10.1" LINK PPaintCD:H/7/2/4/0049/Main 1423}). Potreste
utilizzare il vostro nome nel campo "Autore" e un testo come "Copyright ©
[anno della prima pubblicazione] [il vostro nome] - Liberamente
distribuibile" nel campo "Copyright". Tra le note potreste indicare un
indirizzo postale o di E-mail. Personal Paint consente di editare queste
informazioni con estrema facilità e in qualsiasi momento. I campi vuoti
non vengono memorizzati e non occupano spazio nel file.

Nell'ambiente Amiga, a ciascun file è solitamente associata un'icona.
Personal Paint può memorizzare immagini e animazioni utilizzando le icone
predefinite che si trovano nel cassetto "PPaint:PPaint_Icons". Ciascuna di
queste icone ha un proprio "Programma associato" (@{I}Default Tool@{UI}), il
programma cioè che viene attivato quando si effettua un doppio click
sull'icona. Se vi piacciono le icone fornite con Personal Paint
(liberamente distribuibili), potete usarle direttamente o cambiandone il
programma associato (ad es. sostituendo "VT" a "PPaint:PPView"). Questa
operazione va effettuata con il comando Workbench "Informazioni". "PPView"
è un semplice programma che usa Personal Paint come visualizzatore
(caricando Personal Paint, se questo non è attivo). Fate attenzione a non
"fissare" (comando Workbench) le icone in "PPaint:PPaint_Icons" e a
utilizzare il comando "Annullare fissaggio" dopo aver trascinato una nuova
icona in questo cassetto.

Di solito alla Cloanto impostiamo il parametro "Icone" su "Preservare"
(sezione @{"9.10.5" LINK PPaintCD:H/7/2/4/0047/Main 712}) quando desideriamo cambiare solo il formato di
un'immagine o un'animazione. In questo modo l'immagine dell'icona
associata al file non verrà modificata.


@{B}2.9        Personal Paint per editoria su Internet@{UB}

Man mano che sempre più organizzazioni e singoli individui pubblicano i
propri lavori sul World Wide Web, sta diventando sempre più importante
distinguersi tramite pagine web attentamente studiate. La grafica gioca un
ruolo importante in tutto ciò. Pagine realizzate sciattamente possono
annoiare i visitatori con immagini aventi errate o mancanti informazioni
di trasparenza, assenza di visualizzazione progressiva, lunghi tempi di
trasmissione a causa dell'uso di immagini a 256 colori dove con 16 colori
o anche meno si sarebbe potuto raggiungere lo stesso risultato.

Oltre a consentire l'uso di formati per immagini fisse di Internet,
Personal Paint include strumenti per creare animazioni GIF altamente
ottimizzate, e per modificare i "database di mappe di collegamento". Le
animazioni GIF divennero sempre più popolari dopo il 1995, quando diversi
programmi di navigazione (browser) iniziarono a permettere l'uso di tale
formato. Con le mappe di collegamento è possibile specificare regioni
dell'immagine ed associare a esse azioni da eseguire quando il visitatore
fa click su tali regioni. Le macro Rexx "LoadAnimGif", "SaveAnimGif" e
"WebMap" contengono documentazione aggiuntiva che può essere visualizzata
selezionando "Informazioni..." nella finestra di dialogo per la selezione
di macro (sezione @{"3.1.5" LINK PPaintCD:H/7/2/4/0017/Main 1083}).


@{B}2.9.1      Formati file grafici per Internet@{UB}

Personal Paint è uno strumento ideale per la creazione di immagini basate
su tavolozza colori da includere nei documenti HTML (il formato standard
per le pagine web). Si raccomanda l'uso di due formati a tale scopo: GIF e
PNG. Entrambi permettono di usare la visualizzazione progressiva e la
trasparenza, il cui uso appropriato può fare la differenza tra una bella
pagina e una di aspetto sciatto. Si raccomanda l'impiego di entrambe
queste caratteristiche.

Il formato GIF ha due varianti: GIF87a e GIF89a. PNG e GIF89a permettono
l'uso della trasparenza, mentre GIF87a non lo consente. Il formato GIF è
realizzato in modo tale che i programmi che permettono l'uso della sola
variante "87a" dovrebbero essere in grado di leggere le immagini "89a",
saltando le informazioni relative alla trasparenza. Le più recenti
librerie GIF di input/output di Personal Paint ("personal_gif_io.library"
a partire dalla versione 3.2) consentono di specificare la variante GIF da
usare nelle Opzioni della finestra di scelta file per la scrittura dei
pennelli. Le versioni della libreria a partire dalla 5.1 permettono anche
lettura e scrittura di animazioni GIF (tramite appositi programmi client,
come Personal Paint 7).

Il formato PNG è tecnicamente migliore di GIF, ma è stato ufficialmente
introdotto nell'elenco dei formati riconosciuti da WWW solo nel tardo
1996. È probabile che PNG rimpiazzi lentamente GIF, che sta per essere
soffocato da problemi relativi a brevetti. Cloanto iniziò a usare GIF per
le proprie immagini WWW, ma è probabile la loro sostituzione con PNG non
appena un numero maggiore di programmi di navigazione ne consentirà
l'uso.


@{B}2.9.2      Visualizzazione progressiva@{UB}

La visualizzazione progressiva (detta anche "interlacciata") è una
caratteristica utile quando il tempo richiesto per il caricamento di una
immagine è molto lungo (secondi, se non minuti). Le immagini salvate senza
questa caratteristica possono essere visualizzate solo linea per linea,
dalla sommità alla base. È molto difficile farsi un'idea del contenuto
dell'immagine all'inizio  della trasmissione. Se invece l'opzione di
visualizzazione progressiva era attivata quando fu salvata l'immagine
originale, essa può essere visualizzata con una risoluzione inizialmente
grossolana, ma progressivamente sempre più dettagliata durante lo
svolgersi della trasmissione.

Tutte le versioni di GIF e PNG permettono l'impiego della visualizzazione
progressiva, anche se PNG usa un metodo più attraente. Personal Paint
presenta Visualizzazione progressiva nella finestra Opzioni della finestra
di dialogo per il salvataggio di immagini e pennelli. Le immagini salvate
con questa opzione occupano leggermente più spazio, ma possono essere
visualizzate progressivamente durante il loro caricamento. Tale
caratteristica è diffusamente utilizzata su Internet, ed è compatibile con
tutti i navigatori WWW.


@{B}2.9.3      Transparenza@{UB}

La transparenza è una caratteristica che permette di definire trasparenti
parti dell'immagine. Ciò è utile, per esempio, quando immagini non
rettangolari devono essere visualizzate sopra un modello di sfondo. Ma
anche se lo sfondo di una forma non rettangolare avesse lo stesso colore
dello sfondo della pagina, si raccomanda di impostare tale colore come
trasparente, dato che alcuni programmi di navigazione possono ricalcolare
lo sfondo dell'immagine ottenendo un colore leggermente diverso rispetto a
quello dello sfondo della pagina. Alcuni navigatori WWW non consentono
l'uso di comandi HTML che impostano il colore di sfondo della pagina, per
cui il colore di sfondo dell'immagine, che avrebbe dovuto essere lo stesso
di quello della pagina, potrebbe apparire diverso. La trasparenza può
prevenire tutto ciò. L'impiego attivo della trasparenza aiuta a mantenere
la qualità della pagina anche se si utilizza uno di tali programmi di
navigazione.

Per conservare al meglio la qualità dela pagina anche nel caso di impiego
di vecchi programmi di navigazione, si raccomanda di usare la trasparenza
e nello stesso tempo di assicurarsi che il colore trasparente sia identico
a quello utilizzato per lo sfondo della pagina. Ciò è d'aiuto nel caso si
usi uno dei pochi programmi di navigazione che non consentono l'impiego
della trasparenza.

Personal Paint salva le informazioni relative alla trasparenza solo
durante il salvataggio di pennelli (comando Scrivere pennello, anziché
Scrivere immagine). Il colore trasparente è definito durante la
definizione del pennello. Se l'opzione Trasparenza nel menu Parametri è
posta a Nessuna, al pennello non è associata alcuna trasparenza. Se invece
è posta a Colore, allora il colore di sfondo durante la definizione del
pennello è considerato come trasparente. Altri tipi di trasparenza, come
forme trasparenti non associate a un singolo colore, che si possono
definire e salvare nel formato IFF-ILBM, sono scarsamente utilizzate su
Internet, e non tutte consentite dal formato GIF. Per tale motivo l'unico
modo di trattare una regione come trasparente è quello di riservare un
colore per quella parte dell'immagine, e di selezionarlo come colore di
sfondo prima di definire il pennello.

Mentre nel caso di immagini fisse si può tranquillamente raccomandare
l'uso della trasparenza per il colore di sfondo anche quando ciò non è
strettamente necessario, nel caso di animazioni la scelta può essere più
difficile, dato che la trasparenza può influenzare anche pesantemente le
dimensioni del file di animazione, ed anche perché alcuni vecchi programmi
di navigazione non consentono l'uso appropriato di taluni tipi di
animazioni GIF con trasparenza. Per tali motivi, si consiglia di impostare
la Trasparenza a "Nessuna" a meno che sia necessario un effetto di
trasparenza. La sezione di Personal Paint sui quesiti più comuni contiene
note aggiuntive sui possibili problemi che si possono incontrare quando si
applica la trasparenza alle animazioni GIF, e su come poterli risolvere.


@{B}2.9.4      Tavolozze colori@{UB}

Si dovrebbe tenere ben presente che anche i siti Web totalmente
indirizzati ad Amiga sono molto spesso (se non proprio preferibilmente,
come mostrano alcune ricerche statistiche) visitati utilizzando un
programma di navigazione per PC. Quando tali programmi di navigazione per
PC non sfruttano una scrivania (o "Workbench", nella terminologia Amiga)
in true color, in genere ricalcolano la tavolozza e applicano una
retinatura a tutte le immagini usando una "isopalette" a 216 colori, che è
una tavolozza in cui i vari colori sono equamente distribuiti nello spazio
del colore. Ciò consente una retinatura veloce ed efficiente, ed è in
genere preferito rispetto ad altri metodi che richiedono l'allocazione
dinamica del colore e la sua modifica in base alle varie immagini.

I programmi di navigazione di Microsoft, Netscape ed altri produttori
condividono la stessa tavolozza a 216 colori. I restanti colori per
arrivare a 256 cambiano da programma a programma. Il cassetto "Colori"
nella directory di Personal Paint contiene tale tavolozza colori (nonché
un sottoinsieme di toni di grigio) pronto per l'impiego con Personal
Paint. Ogniqualvolta questa scelta sia utilizzabile, si raccomanda di
prendere in considerazione l'uso di tali colori per le immagini basate su
tavolozza colori, soprattutto per ampie superfici aventi un colore unico,
che in caso contrario rischierebbero di essere sottoposte a retinatura da
parte del programma di navigazione.


@{B}2.9.5      Altri suggerimenti@{UB}

I programmi di navigazione più recenti permettono l'uso di una
caratteristica detta "Anteprima a bassa risoluzione" (Low Resolution
Preview, attributo "LOWSRC" nell'elemento HTML "IMG"), che consente di
specificare una immagine molto compatta, solitamente a bassa risoluzione e
con pochi colori, da visualizzare prima del caricamento e della
visualizzazione nello stesso luogo di una immagine a risoluzione maggiore.
Se si usa tale caratteristica, è importante prendere in considerazione il
fatto che l'immagine a bassa risoluzione può usare la visualizzazione
progressiva, ma quella a risoluzione maggiore non lo dovrebbe fare, perché
coprirebbe immediatamente l'immagine di anteprima.

È importante ricordare alcuni vincoli pratici riguardanti traffico,
larghezza di banda e costi di Internet, che suggeriscono di utilizzare
file di immagini aventi le più piccole dimensioni possibili. Se si intende
pubblicare una immagine a 256 colori, bisogna tentare di ridurla a 16
colori o ancora meno. Molto spesso, le differenza di qualità può essere
difficilmente notata, ma una immagine a 16 colori è trasmessa con una
velocità doppia di una a 256 colori (e ciò costa meno, se si paga a tempo
o a quantità di dati). Il modo di quantizzazione più professionale di
Personal Paint può essere attivato impostando l'opzione di Adattamento
colori a Floyd-Steinberg, con l'opzione Qualità ottimale attiva. Deve
essere però ricordato che la retinatura Floyd-Steinberg crea modelli che
possono ridurre leggermente il tasso di compressione.

@ENDNODE
